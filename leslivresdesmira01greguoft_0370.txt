314 DE MIRACULIS SANCTI JULIANI.

nat. Asserentibus tum praeterea hominibus ε α Absque
dubio pollicemur, domina, tihi a martyre reddi laeti-
tiam, qui senum quondam decrepitae aetatis memb‘ra
rigentia antiquo vigori restituit3 ›> impletaque hac ora-
tione, promittit ut, si sospitem reciperet conjugem ‚
martyris sepulcrum, in quo posset spatio, caemento
contegeret. Fide plena et de martyris pietate secura
Treveris est ingressa, inventumque virum gratia impe-
riali receptum laeta regreditur3 inquisitumque tempus,
quo vir relaxatus esset e carcere, haec fuit absolutionis
hora, qua illa martyris est auxilium imprecata. De-
hinc pollicitationem quam promiserat cum immensis
muneribus adimplevit.

CAPUT v.

De eo qui alium in basilica occidere voluit.

Erat autem haud procul a cellula quam supra se-
pulcrum martyris haec matrona construxerat grande
delubrum , ubi in columnam altissimam simulacrum
Martis Mercuriique colebatur. Cumque delubri illius
festa a gentibus agerentur ac mortui mortuis thura
deferrent, medio e vulgo commoventur pueri duo in
’ scandalum , nudatoque unus gladio, alterum appetit
trucidandum. At ille cernens nihil veniae reservari,
cum a diis suis non defensaretur, nostrae religionis
custodiam ‚ nostrae confessionis veniam , nostrae con-
tagionis medelam, cellulam expetiit martyris gloriosi.
Tunc ille qui sequebatur, cum in assultu gladii eum
non potuisset attingere, et hic super se ostium rese·-
rasset, atque ille arreptum utrumque postem, ostium
conaretur infringere , illico adhaerentes manus tabulis
xdolore maximo quatiuntur, et tanta afflictione miser

