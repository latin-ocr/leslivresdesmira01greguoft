146 DE GLORIA MARTYRUM.

CAPUT LI.
De Benigno, martyre glorioso.

Benignus¹ autem, dominici nominis testis, apud Di-
vionense castrum martyrio consummatus est². Et, quia
in magno sarcophago post martyrium conditus fuit,
putabant nostri temporis homines, et praesertim beatus
Gregorius episcopus, ibi aliquem positum fuisse gen-
tilem. Nam rustici vota inibi dissolvebant , et quae
petebant velociter impetrabant. Ad hoc ergo beati
sepulcrum quidam, dum exinde multa beneficia per-
ciperet, cereum detulit; quo accenso, domum rediit.
Puerulus enim parvulus haec observans, illo abeunte,
descendit ad tumulum , ut ardentem cereum exstin-
gueret et auferret. Quo descendente, ecce serpens mirae
magnitudinis, de alia parte veniens, cereum circumcin-
git. Puer autem timens sursum rediit, et bis aut tertio
cereum auferre tentans, obsistente angue, non potuit.
Talia ethis similia beato pontifici nuntiata nullo modo
credebat, sed magis ne ibidem adorarent fortiter testa-
batur. Tandem aliquando Dei martyr beato se confes-
sori revelat, et dicit : « Quid, inquit, agis? non solum
quod tu despicis, verum etiam honorantes me spernis.
Ne facias, quaeso, sed tegmen super me velocius prse-
para. »De qua ille visione concussus beatum sepulcrum
adit, ibique diutissime pro ignorantia cum fletu ve·
niam deprecatur. Et quia crypta illa, quae ab antiquis
inibi transvoluta³ fuerat, diruta erat, rursum eam beatus

(1) Hoc caput deest in Colb. tut„ laudatur in Chronico sancti
Benigni. (R.)

(2) An. 178, 1 nov, (R.) “

(3) Sic aedificii fornicem exprimit passim Gregorius. (R.)

