366 DE MIRACULIS SANCTI IULIANI.

dum in ecclesia a daemonio quidam torqueretur, in
navi beati martyris praedixit esse reliquias. Cumque
navis portum fuisset adepta, hic ad eam saltuatim
prosiliit, ac provolutus solo coram navi, erumpente
ab ore et naribus tabe, persona purgata est. Quae cum
episcopo nuntiata fuissent, commovet populum cum
accensis cereis ad portum usque procedere. Igitur
nauclerus audiens , flensque prae gaudio, in occursum
episcopi properat, nihil se aliud asserens de beati
sustulisse basilica nisi parumper pulveris qui circa
sanctum jacebat tumulum : sed Deus omnipotenS, com·
probans fidem viri, occuli virtutem martyris non per-
misit. Dehinc episcopus sublatas reliquias usque ad
sanctam ecclesiam cum magno honore deportat. Ne·
gotiator vero tanta cernens mirabilia basilicam in
honore martyris aedificavit, in qua beatas reliquias
collocans multa deinceps ibi miracula vidit operari.

CAPUT XXXIV.

Qualiter Turonis in basilica ejus reliquiae sunt locatae.

· Haec ego dudum expertus sum. Contigit ut post or-
dinationem meam Arvernos accederem : *profectusque
beati basilicam adivi, expletaque festivitate , diruptis
a palla quae sanctum tegit tumulum fimbriis, in his
mihi praesidium ferre credens , impleta oratione dis-
cessi. Apud Turonicam vero urbem monachi in
honore ipsius martyris basilicam , qualem possibilitas
eorum habuit, aedificaverunt, cupientes eam ejus vir-
tutibus consecrari. Audientes autem haec pignora a me
fuisse delata rogabant ut dedicata aedes iisdem auge·
retur exuviis. At ego, apprehensam secretius capsam ,
ad basilicam beati Martini incipiente nocte propero.

