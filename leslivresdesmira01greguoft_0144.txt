88 DE GLORIA MARTYRUM.

bitur, neque ardendo minuitur3 habetque incremen-
tum per apostoli virtutem ‚ quod nescitur ab homine,
cognitum tamen habetur divinae potentiae. Hoc Theo·
dorus, qui ad ipsum locum accessit, nobis exposuit.
In supradicta igitur urbe , in qua beatos artus diximus
tumulatos, adveniente festivitate ‚ magnus aggregatur
populorum coetuS‚ ac de diversis regionibus cum votis
negotiisque venientibus ¹, vendendi comparandique
per triginta dies sine ulla telonei exactione licentia
datur. In his vero diebus, qui in mense habentur
quinto ‚ magna et inusitata populis praebentur bene-
ficia. Non scandalum surgit in plebe, non musca in-
sidetmortificatae carni , non latex deest sitienti. Nam
cum ibi reliquis diebus plusquam centenum pedum
altitudine aqua hauriatur a puteis, tunc paululum si
fodias, affatim lymphas exuberantes invenies, quod
non ambigitur haec virtute beati apostoli impertiri.
Decursis igitur festivitatis diebus, teloneum publicum²
redditur‚‘ musca quae defuit adest, propinquitas aquae
dehiscit. Dehinc emissa divinitus pluvia ita omnex
atrium templi a sordibus et diversis squaloribus qui

per ipsa solemnia facti sunt mundat ut putes locum
nec fuisse calcatum. '

(1) Negotium pro mercede, aut re venali quandoque assumi
notat Bignonius in Vct. Formul. cap. 45. (R.)
(2) 2204 publico, alii publice.

