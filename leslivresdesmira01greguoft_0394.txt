338 DE MfflACULls SANCTI JULIANI.

quiunt, in tanta diuturnitate deprimeris? non enim
tibi tam longus mos erat orandi aut devotio. ι) Fere-
bant autem de eo quod, quandoquidem in ecclesia
fuisset ingreSSUS‚ parumper immurmurans nec capite
inclinato, regrediebatur. Tunc, interpellantibus pue-
ris ‚ cum responsum reddere non valeret, ablatus
manibus e loco· in cellam quae erat proxima lectulo
collocatur. Igitur, invalescente febre, proclamat se mi-
ser incendi. per. martyrem.; et, quod primo siluerat,
admotis animae judicii* facibus ‚ crimina confitetur
jactarique super se aquam, voce qua poterat, depre-
cabatur. Delatis quoque cum vasculo lymphis et in
eum saepe dejectis, tanquam de fornace ita fumus
egrediebatur e corpore. Interea miseri anm, ceu com-
’ busti , in nigredinem convertuntur, unde tantus pro-
cedebat fetor ut vinde astantibus possent aliqui tole-
rare. Innuens enim2 dehinc manu indicat se esse
leviorem ἦ mox, illis recedentibus, hic spiritum exhala-
vit. De quo haud dubium est qualem illic teneat lo-
cum qui hinc cum tali discessit judicio.-

CAPUT XVIII.
De co qui caballum in vigilia sancti furatus est.

Alius autem per vigiliam festivitatis equum alicujus,
qui tunc forte ad eamdem solemnitatem venerat, furto
comprehendit, ascensoque velociter properat: scilicet
⁷ ut qui lumen perdiderat veritatis non inveniretur a ,
luce, et cujus pectus cupiditatis tenebrae obsederant
ejus et furtivam fraudulentiam nox celaret. De talibus
enim Dominus dicebat in evangelio: Omnis qai male
agit, odit lucem ¹. Albescente igitur coelo, dicebat: ‹ Jam

(1) Joan. m, 20.

