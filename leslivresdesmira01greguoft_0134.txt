78 DE GLORIA MARTYRUM.

CAPUT XXX.

De Joanne apostolo et evangelista.

Joannes vero apostolus et evangelista Dei1, post per-
actum tam agonis legitimi quam praedicationis salu-
berrimae cursum, vivus descendens in tumulo, operiri
se humo praecepit. Cujus nunc sepulcrum manna in

¹ modum farinae hodieque eructat ‚ ex qua'beatae reli-

quiae ‚ per universum delatae mundum, salutem mor-
bidis praestant. Hic est Joannes quem Dominus plus
quam caeteros dilexit apostolos, qui tantae charitatis
amore praelatus est ut ‚ super ipsum sacri corporis
pectus accumbens, mysteriorum coelestium hauriret ’
arcana. Ipsi etiam Dominus noster gloriosam Geni-
tricem‚ quasi peculiari quodam modo discipu10‚ in*
ipsa passionis hora, in cruce pro mundi salute positus,
commendavit. De hoc enim et post resurrectionem
dixit ε Sic eam volo manere donec veniam ¹. In Epheso
autem habetur locus in quo hic apostolus Evangelium
quod ex ejus nomine in Ecclesia legitur scripsit. Sunt
autem in summitate montis illius proximi quatuor sine
tecto parietes. In his enim orationi insistens, Dominum
assidue pro delictis populi deprecanS, morabatur: ob-
tinuitque ne in loco illo imber ullus descenderet, donec
ille Evangelium adimpleret. Sed et usque hodie ita
praestatur a Domino, ut nulla ibi descendat pluvia ,
neque imber violentus adveniat.

In ea urbe Maria Magdalene quiescit ³, nullum super

(1) An 100 aut104, 27 Dec. (R.)
(2) Joan. ΧΠ, 22.
(3) Idem habet auctor Vitae sancti Willibaldi in nota paginae 79.

