154 DE GLORIA MARTYRUM.

aut ferri potuissent sine mora dissolvi. Vere magna
ibidem virtus apparuit, quae populum ad Dei cultum
et honorem sui nominis roboravit. Qui, facta deinceps

alia in eodem loco basilica, sanctas reliquias in altari
posuerunt,

CAPUT LIII.
De beato Marcello Cavillonensi.

De beati vero Marcelli, Cavillonensis ¹ martyris, virtu-
tibus pauca ad nos mittenda memoriae monimenta
venerunt. Quae, quamlibet parva censeantur in dictis ,
ad eum tamen referenda sunt qui haec operatur in sin-
gulis. Causa quaedam exstiterat, ut Fedamius , Euno-
mii² quondam Arverni presbyteri filius, Cavillonensem
urbem adiret³, idemque apud basilicam sancti martyris
Marcelli hospitalem habebat, ab abbate loci victus
stipendia capiens; ipse enim quae loquor exposuit.
Inter duos, inquit, viros orta fuit intentio ε hisque
litigantibus, in hoc lis ipsa subiit, ut eam sacramento
dirimerent3 ingressique basilicam sancti martyris, ele-
vatis homo manibus ad perjurandum, cum nomen
sancti voluisset ore patulo nominare , haesit vox in
faucibus, nec lingua poterat ad officium reflecti. Sed,
ne hoc quidem parum videretur ad beati athletae glo-
riam', ipse cum elevatis manibus quasi aeneus totus
irriguit. Tunc oratio facta pro eo absolvi diaboli arte
vinctum obtinuit : ipse quoque, post absolutionem
sermone proprio opus suum confessus, quae negligen-
ter egerat emendavit.

(1) Colb. tut. semper cabillonensis.
(2) Eunomi‚ 2204; Foedamius Eunomi, sup. 478.
(3) An. 179, 4 sept. (R.)

