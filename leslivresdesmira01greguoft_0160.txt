104 DE GLORIA MARTYRUM.

decim in medium paludis, ubi nullum prorsus posset
opus efficere , fluctibus sparsis exoritur. Extemplo
omnium mentes timor obsedit, et novum quemdam
advenire regioni loci incolae praestolantur interitum,
simulque et beneficium quod habere consueverant>
jugi fletu deplorant. Curriculum igitur unius atque
alterius anni in hac ariditate pertransiit. Arescunt siu·
loci illius omnia , quae irrigare consueverat. Tertio
quoque anno, accidit ut quidam iter agens, beati Cle—
mentis martyris, cujus jam supra meminimus , reli-
quias exhiberet, quas Aridio ¹, ipsius urbis presbytero,
viro in omni sanctitate religioso , detulit. Ad quem
cum, die noctuque, vicini moesti tenderent , confisi de
ejus oratione, quod, si peteret Dominum, sontem posset
suo restituere loce, ait : va Eamus, inquit, dilectissimi,
et si vera sunt quae portitor noster asseruit, haec esse
Clementis martyris pignora, nunc apparebit, cum ejus
fuerit virtus manifestata. υ Tunc cum psallentio ad lo-
cum fontis accedit. Et, dictis psalmis, in oratione
prosternitur, positisque sanctis reliquiis in ipso fontis
aditu, petiit ut qui quondam in deserto damnatis ad
secanda marmora flumen inriguum patet'ecit, in hunc
locum aquas , quas prius pia indulserat clementia,
Clementis iterum intercessio revocaret. Illico vena re-
currit ad aditum magnas evomens aquas , illumque,
quem prius tenuerat , alveum decurrendo replevit.
Admirantibus populis, immensae gratiae Domino refe-
runtur, qui et martyris virtutem prodidit, et fidelis sui
'orationem implere dignatus est.

¹ Is est sanctus Aridius de quo agit Gregorius passim, cujus
Vitam infra dabimus. (R.)

