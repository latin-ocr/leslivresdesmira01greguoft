320 DE MIRACULIS SANCI'I JULIANI.

quasi accelerare deprecans iter. Dum haec agerentur,
adveniens puer captivitatem annuntiat, et sic iste viam
acceleravit. Sed et ipso pugnante ‚ columba semper
circa eum visa est decurrere. Quod ne quis invideat
confictum de columba et homini praestitum christiane,
cum Orosius¹ consulem Romanum, id est Marcum
Valerium, a corvo alite scribat adjutum.

CAPUT VIII.

De interitu eorum qui ministerium basilicae exportaverunt ².

Prostratis ergo ab Hillidio hostibus, quatuor ex his
per fugam lapsi patenam et urceum, qui anax dicitur,
in patriam deferunt , et divisam in tantis ut erant
partibus patenam, urceum regi Gundobado ob gratiam
exhibent conquirendam. Reliquum vero argentum
reginae sagacitas reperit, cui additis multis muneribus,
loco illi sancto restituit , fideliter insinuans regi non
oportere eum ut gratiam martyris sancti propter argenti
parvitatem amitteret.

CAPUT IX.
De F edamia paralytica.

Pro quibus ac talibus virtutum ornamentis magna
ibi basilica fabricata a fidelihus virtutibus, ut praefati
sumus, martyris beati refulget, in qua paralyticorum,
claudorum , caecorum et aliorum quoque morborum
saepius petita remedia conquiruntur. Fedamia quaedam
mulier, paralysis humore constricta, cui nullum cor-

(1) Lib. 111, cap. vx.
(2)- portaverant, 2204, 2205,

