180 DE GLORIA MARTYRUM.

valde gavisuS, nocturno sub tempore, famulante lumi-
ne, velociter exemplavit. Hominibus quidem digressis,
hic episcopo suo exhibet quae repererat, putans se per
haec gratiam assequi sacerdotiS. At ille non credens,
nisi confictum aestimans, caesum increpatum clericum
abscedere jubet, dicens : « Te haec juxta votum tuum
dictasse manifestum est; nam nunquam ea cum ullo
homine reperisti. n Post multum vero tempus, ut virtus
martyris non esset occulta, abiit exercitus in ltaliam,
et detulit passionis hujus historiam¹‚ sicut a clerico
tenebatur scripta. Tunc confusus valde episcopus
coguovit vera esse quae a clerico dicebantur. Populus
autem ex hoc magis honorare coepit'martyrem, con-
structaque super eum basilica, festivitatem ejus per
singulos annos devote concelebrat.

CAPUT LXV.

De basilica sancti Autoliani martyris.

Antolianus autem martyr apud urbem Arvernam
martyrium consummavit². In cujus honore Alchima
soror et Placidina conjux Apollinaris episcopi, tem-
plum aedificare cupientes ³, multa sanctorum corpora,
dum fundamenta jacerent, removerunt, nescientes
cujus meriti essent quorum sepulcra repererant z quae,

(1) Incertum est autem an ea sint acta quae ad nos usque perve-
nere, in quibus Patroclus Aureliani jussu caesus memoratur. Aure-
lianus autem an. 273 et seq. in Gallias venit. verisimilius tamen
alii putant Aureliani nomine praesidem designari. ·

(2) An. 255, 6 feb. (R.) .

(3) Habent Editi Bad. et alii : Alchima et somrPIacidinae conjux...
cupientes. Rom. et Colb. tut.‚ Alchima soror Placidinae conjux...
cupiens. Laud„ Bem, Colb. a, cupientes. (R.)

