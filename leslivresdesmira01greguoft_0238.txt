182 DE GLORIA MARTYRUM.

cum viritim sepelire ‚ propter aliorum sepulcrorum
multitudinem quae locum illum ab antiquo repleve-
rant, non haberent, congregatam ossium massam in
unam projicientes fossam humo operuerunt z idque,
quod Deo vel sancto martyri acceptabile non fuisset,
per visum cuidam apparuit3 viditque homo ille con·
querentem beatum Antolianum, cum reliquis sanctis,
atque dicentem z « Vae mihi, quia propter me multi
fratrum meorum injuriati sunt : verumtamen dico
quia qui haec coeperunt ad effectum perducere non
possunt. >2 Quod ita gestum est. Erectis tamen parietibus
super altare aedis illius ‚ turrem ac columnis', pharis,
heracliisque transvolutis arcubus erexerunt ‚ miram
camerae lucorum diversitatibus imaginatam adhiben-
tes picturam. Nam ita fuit hoc opus elegans et subtile
ut per longa tempora rimarum frequentatione divisum
pene in ruinam pendere videretur. Quod periculum
Avitus pontifex cernens, anticipans futuram columna-
rum stragem, jussit tigna asseresque vel tegulas amo-
veri ; quibus submotis nec adjutoriis columnis appo-
sitis, nutu Dei, discedentibus de machina structoribus ‚
ut cibum caperent, recedentibusque et reliquis a basi-
lica, dato columnae immenso pondere, cum magno
sonitu super altare et circa altare diruerunt, completa-
que est aedes nebula de effracti calcis pulvere. At sacer-
dos exsanguiS, duorum damnorum detrimenta suspi-

(1) Sic plerique mss,; alii cum Editis ‚ a columnis. Et infra mss,
ut plurimum eraclis, seu heraclis. Hunc locum sic exponit Bel-.-
land. ad diem 6 febr„ ut arcus telamonibus , seu afflantibus, quos
Gregorius Heraclas, quasi Hercules appellat, innixi fuerint. Pharos
censet esse tigna quae in modum phari assurgebant. (R.)

