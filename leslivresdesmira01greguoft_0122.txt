66 DE GLORIA MARTYRUM.

omnibus, lymphis in se reversis ‚ ut initio produntur
nescio ‚ ita et fine clauduntur ignaro.

CAPUT XXV.

De haereticis qui non adhibuerunt illis fidem '.

Quidam vero ex haereticis Deum non metuens, ne·
que venerationem praestans huic loco sancto ‚ neque
credens corde miraculum , quod in eo Dominus ad
corroborandam suorum fidem praestare dignatus est ‚
non silebo. Venit cum turba equorum, solutis quoque
impedimentis jussit in basilicam poni, equitibusque*
in ea praesepia praeparari ‚ irridens miser quae de hoc
loco narrabantur ab incolis. Igitur media nocte prae-
tereunte ‚ a febre corripitur , ac pene exanimis, et tar-
dius quam debuerat poenitenS‚ exclamat equites ab
aede expelli; erat enim ei, sub rege licet , magna ta·
men in illa regione potestas. Expulsique a basilica
sancta equitibus ‚ ad se conversus coepit dentibus pro-
prium lacerare corpusculum, nec prorsus retineri a
suis ob nimiam poterat debacchationem. Tandemque
oppressus, inter suorum manus spiritum exhalavit.

Denique Theodegisilus³ hujus rex regionis, cum
vidisset hoc miraculum quod in his sacratis Deo fon·
⁸ tibus gerebatur ‚ cogitavit intra se dicens, quia in-
genium est Romanorum (Romanos enim vocitant
homines nostrae religionis) ut ita accidat , et non est
Dei virtus. Veniens vero ad annum sequentem , ostium
sigillis suis cum episcopi sigillo munivit, posuitque

(1) De his qui non dederunt lzofeorem loci illius, 2205.
(2) Id est, equis. (R.)
(3) Teodegisilis, cod. Bell. (R.) -— Theodegleus, sup. 478.

