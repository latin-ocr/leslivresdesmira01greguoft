134 DE GLORIA MARTYRUM.

CAPUT XLVII.

De sanctis Gervasio et Protasio, Nazario et Celso,

In hac enim urbe beatorum martyrum Gervasii Pro-
tasiique victricia corpora retinentur¹‚ quae diu, sicut
ipsa passionis narrat historia, sub fossa latuerunt ‚
quae beato Ambrosio revelata* atque ab eodem re-
perta in basilicam quam ipse proprio aedificavit studio,
ostensis miraculis, sunt sepulta. De quorum reIIquiis
quia maxime Turonica urbs seniores ecclesias³ continet
illustratas ‚ sed et per tolum Galliarum ambitum ‚ Deo
propitio⁷ dilatatae sunt. Sermo quadam vice de his qui-
busdam religiosis est habitus, vel qua de causa ante-
dictae reliquiae tam condense fuerint per loca singula
distributae. Et quae super his, quodam referente ‚ au-
divi, absurdum non putavi inserere lectioni, quia non
continentur in historia passionis. Aiebat enim quod,
quando haec gloriosa corpora translata in ecclesiam
illam fuerunt, dum in honorem ipsorum martyrum
missarum solemnia celebrarentur, cecidisse e camera ⁴
tabulam unam, quae illisa capitibus martyrum rivum
sanguinis elicuerit. De quo insecta linteamina, vel pal-
lulae sive vela ecclesiastica , beatus cruor collectus

(1) Anu. circ. 66, 19 Jun. (R.) — (2) Arm. 386. (R.)

(3) Videtur hic locus librariorum errore corruptus ‚ quem ta-
men ope mss. sanare non licuit. Indicare forsitan vult principales
Turonensis urbis ecclesias sanctorum Gervasii et Protasii reliquiis
fuisse illustratas, quo nomine designaret dubio procul ecclesiam
cathedralem et sancti Martini basilicam. Nam vix usquam inve-
nies senioris eeclesioe nomine alias cathedralibus apud Gregorium
donatas fuisse. (R.) ’

(4)1d est, fornice. (IL)

