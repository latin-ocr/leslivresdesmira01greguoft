202 DE GLORIA MARTYRUM.

athleta Chisti, ut eruas hunc pauperem de manu mor-
tis iniquae, ne mihi fiat in opprobrium, si per meam
Ἰ accusationem moriatur hic homo. Ostende, deprecor,
virtutem tuam, ut quem asperitas humana nequit ab-
solvere, lenis pietatis moderamine tu dissolvas. » Haec
sacerdote cum lacrymis deprecante, disruptis vinculis
patibuli, reus ad terram ruit. Quod audiens judex ,
timore perterritus , et divinam admirans virtutem ‚
nihil ultra illi nocere praesumpsit.

CAPUT LXXIV.
De Genesio Beorritano martyre ¹.

Est alius martyr infra terminum urbis Beorritanae’,
presbyterii honore praeditus, cujus passionis historia
apud loci incolas legitur. Hic dum esset in corpore,
castaneum diu aridum suis orationibus obtinuit in
viriditatem redire ε in cujus basilica cum plerumque
super infirmos mirabilia ostendantur, illud prae caeteris
est admirabile, quod lilium dudum collectum et sic-
cum , in ejus solemnitate denuo revirescit, ita ut in-
tueantur illa die populi flores novos , quos pridem vi-
derant arefactos. Ad hujus enim sepulcrum plerumque
sacramentum mendax prolatum a perfidis virtute mar·-
tyris confutatur, ut qui temeritate elatus advenerat,
emendatus abscedat.

CAPUT LXXV.

De sancto Sigismundo rege.

Saepe enim Dominus arrogantiam contumacis mentis
virga correctionis enervat, ut eamdem cultus sui vene-

(1) De quodam sancto presbitero, 2791.
(2) Id est territorii Bigorritani, ubi urbs Tarba. Vide nist„

lib. lx, cap. v1.(R.)

