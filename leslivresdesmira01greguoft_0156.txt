100 DE GLORIA MARTYRUM.

CAPUT XXXV.

De Clemente episeopo et martyre ¹.

Clemens martyr, ut in passione ejus legitur, an-⁴
chora collo ejus suspensa, in mare praecipitatus est.
Nunc autem, in die solemnitatis ejus, recedit mare per
tria millia, siccumque ingredientibus iter praebens
usque dum ad sepulcrum martyris pervenitur, ibique
vota reddentes et orantes populi regrediuntur ad
littus.

CAPUT xxxvl.

De puero ad Clementis sepulcrum per anni curriculum, perinde atque
unius tantum noctis spatium, dormiente.

Factum est autem ut in una solemnitatum mulier
cum filio parvulo in locum accederet. Epulante autem
ea post acta solemnia, obdormivit infans. Dum autem
haec agerentur, ecce sonus subito factus est accedentis
pelagi. Dehinc oblita mulier sobolis suae coepit velo-
citer cum reliquo populo petere ripam. Igitur, inse-
quenti maris accessu, postquam ad littus venerat ‚
meminit se filium reliquisse. Tunc cum fletu magno
dejecta terris ‚ miseram se clamitanS, littora vocibus
replebat atque discurrebat per circuitum riparum ‚
si forte enecatam prolem ejectamque littori aliquis
conspicasset. Sed cum nihil inveniret indicii, tandem
consolata a propinquis ‚ ad propria reducitur, totum
annum in luctu ac lamentatione deducens. Recurrente
autem anni circulo, venit iterum ad spectandam mar-

(1) A pluribus mss.‚ veluti 2204, 2205, haec abest rubrica.
Apud 2204 ‚ in uno cohaerent capita xxxv et xxxvn

