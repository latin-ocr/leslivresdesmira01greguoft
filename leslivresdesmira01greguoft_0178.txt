122 DE GLORIA MARTYRUM.

liter hic alia exhibeatur. » Illico, cunctis attonitis, trabs
crevit in tanto spatio longitudinis ut necesse esset
partem magnam incidi. De qua industria plebis ‚
beneficia perdere nefas putans ‚ credens eam manu
martyris tactam ac prolongatam, partem quae super-
fuerat frustatim decerpens, diversas infirmitates saepe
submovit ¹.

Quod Fortunatus presbyter his versibus prosecutus
est :

Laurenti, merito flammis vitalibus uste,
Qui fervente fide victor ab igne redis,
Dum tibi templa novant breviori robore plebes
Creveruntque trabes, crevit et alma fides.
Stipite contracto tua se mercede tetendit,
Quantum parva prius, postea caesa fuit3
Crescere plus meruit succisa securibus arbor
Et didicit sicca longior esse coma,
Unde recisa fuit. Populis fert inde salutem3
Si venit intrepidus, lumina caecus habet.

Multo plures exinde scripsit versiculos ², iquos ego
praetermisi, hos tantum pro testimonio veri scribens.
Aeta sunt autem haec apud Brionas⁸‚ ltaliae castrum.
Nam vidi ego hominem ‚ qui, graviter dentium dolore

(1) Post vocem submovit, in ms. 2204 (Ρ) 19 v⁰‚ col. 1), occur-
rit nota tironiana quae legitur : « Terminari solitum est. n Eamdem
monitionem ac supra pag. 116, n. 1, nota ista videtur denuntiare,
ne versiculi legantur in conventu seu refectione monachorum.

(2) Est carmen 14, lib. IX, quod viginti duos complectitur
versus. (R.) ”

(3) Regionem Brionum memorat Paulus Diac. ‚ lib. IV. Hist.
Langob. cap. xv. De eadem lib. ΙΙ, cap. xm, sicut et Fortunatus
in epistola ad nostrum Gregorium. Breones in comitatu Tirolensi
nonnulli locant. Brios prope Vercellas habet Ortelius. (R.)

