264 DE GLORIA MARTYRUM.

eos arcam a Noe fabricatam requievisse ait¹. lbi effossa
persecutor terra, cisternam magnam efficiens ‚ aqua
repleri jubet : nudatosque viros , ligatis post tergum
manibus, in lacum gelu concatenatum praecepit poni,
succenso e regione balneo, dicens : « Eligite e duobus
unum. Aut in isto frigore Christum vestrum confessi
deficite3 aut negantes ‚ oblato diis sacrificio , ad bal-
neum convolate ‚ ut possitis vivere et non male pro-
pter crucifixum hominem mori. >2 Negantibus quoque
cunctis sacrificare daemoniis, videt custos eorum qua·
draginta octo coronas pretiosissimas e coelo dilapsas
descendere super capita virorum et unam quoque
earum revocari3 defecerat enim fides viri unius , et
protinus relictis satellitibus, velociter ad balneum con·
volavit3 immolatisque victimis , honoratus a praeside,
in balneo tepenti ablutus est , excepturus in posterum
perpetui ignis supplicium. Haec custos ille , ut diximus ‚
cernens, voce magna proclamat se christianum esse ,
dicens ε « Cum iisdem mori desidero. » Nec mora, di-
versis poenis affectus spoliatur veste , non fide : et inl
lacum ponitur, frigora cum reliquis perpessurus ‚· sed
adepturus coronam , quam miser ille perdiderat. Jam
enim virorum emortua erant frigore corpuscula et ‚
dentibus in se collisis , ipse quoque vocis sonitus
claudebatur ε unum tantum murmur orationis coelo
ab arcanis pectoris illabebatur notum soli Deo , qui
novit occulta cordis. Tremebant fessi artus tam inedia
quam pruina; erat spes coelo intenta , jam carne
praemortua. Interea judex iniquus , amotis lymphis ,
balneum succendi septuplum jubet, ut scilicet quos

(1) Gen. vm, Δ.

