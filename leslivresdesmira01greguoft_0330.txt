274 DE GLORIA MARTYRUM.

CAPUT CI.
De insigni et glorioso martyre Georgio. s

Multa¹ de Georgio martyre miracula gesta cogno-
vimus² de quibus pauca locuturus sum. Hujus enim
reliquiae cum reliquorum sanctorum a quibusdam
ferebantur. Sed, cum portitores ad locum quemdam
Lemovicini termini advenissent, ubi jam pauci clerici,
conserto ligneis tabulis oratorio , Dominum assidue
precabantur, mansionem postulant; susceptique be-
nigne noctem cum caeteris fratribus psallendo dedu-
cunt. Mane autem facto, apprehensam capsulam levare
penitus non valebant. Denique, cum iter agere sine
pignore sancto penitus nequirent et eis maximus
dolor animi insedisset, intelligunt, inspirante Deo ,
sibi aliquid ex his 1n loco relinquere oportere. Tunc,
inquisitis ligaturis divisisque particulis, seniori qui
cellulae praeerat largiuntur, relinquentes partem patro-
cinii , sumentes facultatem quo voluerant abeundi.
Habentur etiam ejus reliquiae in vico quodam Ceno—
manensi, ubi multa plerumque miracula ostenduntur.
Nam caeci , claudi, -frigoritici, vel reliqui infirmi,
saepius ibi sanitatum gratia munerantur.

(1) Varios cruciatus quos pertulit narrat Fortunatus, lib. 11,
carm. xm. Celebrem ejus memoriam fuisse in Oriente et Occidente
probant complures basilicae in ejus honorem jam saeeulo sexto
constructae, et plerique istius aevi auctoreS‚ de quibus fuse Bollan-
diani ad diem 23 aprilis. (R.)

(Ξ) An. 284 ‚ 23 april. (R.)

