192 DE GLORIA MARTYRUM.

fuisse mulierem, cui a viro crimen impactum, nec
omnino probatum, a Judice ut aquis immergeretur
dijudicata est. Cui2 cum ad collum lapis immensus
fiinibus colligatus fuisset, in Rhodanum de navi prae·
cipitata est. Illa vero beati martyris auxilium precaba-
tur, et nomen ejus invocans aiebat: α Sancte Genesi,
gloriose martyr, qui has aquas natandi pulsu sancti·
ficasti, erue me juxta innocentiam meam : » et statim
super aquas ferri coepit. Quod videntes populi, susce-
perunt eam in navi, et ad basilicam sancti deduxerunt
incolumem: nec ulterius a viro vela judice est quaesita.

CHAPITRE Lxx.

De quadam muliere injuste a marito adulterii accusata ¹.

Ο quantum innocentia praestat , quantum mens
pura meretur! Nam simili sorte alia mulier a viro
suo adulterii crimen accepit. Quod coram judice diu-
tissime denegans ‚ cum propria confessione superari
non posset, dijudicatur immergi. Dehinc concurrente
ad spectaculum populo ‚ ad pontem ducitur amnis
Ararici ‚ connexoque cum fune lapide molari collo
ejus, praecipitaverunt eam in flumen, increpante desu-
γ per viro atque dicente. «Ablue nunc aquis abundan-
tibus fornicationes immunditiasque tuas, quibus saepe
maculasti stratum meum.» Sed Domini pietas , quae
insontes perire non patitur, providit stylum sub aquis,
quem videre homo non poterat; qui suscipiens sunem
sustinuit mulierem, ne ad fundum fluminis perveniret.
Et erant utraque sub aquis, mulier scilicet ‚ et petra

(1) De muliere cui crimen injectum est, 2205.

