288 DE GLORIA MARTYRUM.

opere veniens ‚ his dimissis , se hospitiolo reconderet.
Nec mora, sur rapax adfuit , qui eos clam capiens se·
cum abduxit : egressusque pauper in crastino , nihil
invenit. Deinde quaerit per devia, circuit silvas, scandit
montium ardua, sed nec vestigium quidem deprehen·
dere potest. Redit ad propria, dat voces in fletu atque
cum uxore ac liberis plangit, dicens: c< Vae mihi¹, quia
juvencis defectis hoc anno fame moriemini. »Quid plu·
ra? Accedit lamentans ad sepulcrum beati Felicis mar-
tyris, dat cum fletu gemitum, exorat ut ei virtus ejus
quae perdiderat reddi obtineret a Domino. Egressus
autem a templo ante ipsam atrii januam agnoscit bo-
ves suos et ait : « O magna virtus martyris, quae mihi
perditum tam velociter restitui fecit! »Ingressusque ite-
rum prosternitur ad pavimentum et, gratias agens ²,
cum rebus regressus est suis, oculumque hominis hu-
jus, quem caecum habebat, martyris virtus illuminavit.

Ad hujus quoque cellulae parietem, quo beatum cor-
pus tumulo conditum requiescit , adhaeret appendens
porticus, in qua dependens fune lychnus lumen loco
consueverat ministrare. Ille autem, cui hoc erat offi-
cium contueri ad ejus compositionem, accedens, laxato
fune discessit, quasi oleum petiturus. Cumque omnia
tenebris nocturnalibus tenerentur operta et funis cum
uncinulis in medio porticus submissior dependeret,
quidam de astantibus in vigilia sancti, nebula cellulae,
quae de exusta surrexerat papyro, fatigatus, soris egre·
ditur. Cumque per porticum illam praeteriret , unus de
uncinulis funis faciem excepit hominis venientis, illato

(1) Heu miseri filii mei, 3788}
(2) agens Deo, revertitur ad propria, 3⁷883 ubi capituli finis.

