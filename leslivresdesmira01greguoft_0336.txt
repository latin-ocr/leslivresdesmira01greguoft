280 DE GLORIA MARTYRUM.

vocat mulier imperatorem ‚ dicens : « Parvitas pecu·
niolae, quam conjungere potui, adest: veni ad con·
templandum eam , et quod libuerit facito.» Surrexit
gavisus imperator de solio , nihi] percepturus ex auro ε
pergit ad domum mulieris , putans se copiosos the-7
sauros palatio deportare. Cui cum mulier occursum
humiliter reddidisset, invitat in templum martyris ad
orationem: erat enim proximum domui ejus, et haec
quae habere potuerat loco illi delegaverat sancto.
Apprehensa autem imperator manu mulieris ‚ eo quod
esset senex , ingreditur aedem, prosternitur ad ora·
tionem. Qua expleta, ait mulier : ει Suspice, quaeso,
cameram hujus aedis , gloriosissime Auguste, et scito
quia paupertas mea in hoc opere continetur. Tu vero
quod volueris exinde facito , non adversor. n llle vero
suspiciens atque admirans erubuit et ‚ ne pudor ejus
manifestaretur, collaudans opus , et gratias agens ,
abscedere coepit. Sed, ne rediret vacuus a munere,
extractum mulier annulum a digito ‚ cujus gemmam
vola concluserat, qui non amplius auri pondus quam
unius semiunciae continebat , obtulit ei , dicens ε
α Accipe, imperator sacratissime , hoc munusculum de
manu mea, quod supra pretium hujus auri valere
censetur. » Erat enim in eo lapis Neronianus¹ mirae
viriditatis ac splendoris: qui cum fuisset ostensus ,
omne aurum quasi in viriditatem visum est convertisse

(1) Id est smaragdus gemma. Smaragdus 'nempe Neronianus ex
Epiphanio, lib. XII de Gemmis, cap. 111. Sic dictus, quod Nero hunc
lapidis colorem, olei cujusdam ope, viridiorem reddere consueverit,
aut ab artifice quodam, Nerone appellato, qui ejus usum maxime
commendaverit. Vide Plinium, lib. XXVII, cap. v, et Marbodeum,
de Lapid. pret.‚ cap. mv. (R.)

