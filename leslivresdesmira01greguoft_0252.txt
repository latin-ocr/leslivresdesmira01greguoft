³196 DE GLORIA MARTYRUM.

est autem quodam tempore ut vir sororis meae inva-
lescente febre graviter aegrotaret. Cumque jam quarti
mensis spatio lectulo anhelus occumberet, ut nihil
aliud conjux moesta , nisi quae sepulturae erant neees-
saria cogitaret, sanctorum basilicam flens ac tristis
expetiit : provolutaque coram sepulcris , palmis ac
facie rigente, opprimit pavimentum. Accidit autem
fortuito ut , extensa dexterae manus palma , folium
herbae salviae, quod pro honore martyrum in crypta
conspersum fuerat, operiret. Postquam autem, fusa
oratione , cum lacrymis surrexit a tumulis, putans
aliquid de linteaminibus, quibus induta erat, manu
prehendisse , ut assolet , volam continuit clausam3
egressaque basilicam, patefacta manu, folium herbae
miratur. Obstupefacta vero quid hoc esset, munus
coeleste indultum sibi divinitus recognoscit, ut scilicet
per eum virtus martyrum infirmo succurreret. Domum
igitur jam laetior rediens, folium dilutum. aqua viro
porrexit ad bibendum. Qui ut hausit plenus fide ,
protinus sanitatem plenissimam meruit obtinere.

CAPUT LXXII.

De sancto Dionysio Parisiorum episcopo ¹.

Dionysius vero episcopus, Parisiorum urbi datus
est martyr ². Tempore vero quo Sigibertus rex cum
exercitu ad urbem illam venit, et maximam vi-
corum ejus partem incendio concremavit³, quidam
de primoribus ejus ad basilicam antedicti martyris

(1) De sancto Dionysio >martyre ,· 2205.
(2) An. 250 , 9 oct. (R.)
(3) An. 574.

