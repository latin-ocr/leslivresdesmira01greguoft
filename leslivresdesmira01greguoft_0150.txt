94 DE GLORIA MARTYRUM.

capsam exhiberet, molestum mihi esse noverat, quia
multorum ibi sanctorum pignora tenebantur3 si non
faceret, jussionem quam acceperat non implebat. Quid
multa? dum capsam in manu dubitans retineret, resi-
lientibus cum sonitu repagulis, capsam aspicit rese-
ratam. Tunc cum gratiarum actione assumptas reli·
quias, non sine grandi admiratione, nobis exhibuit,
quas nos, dictis missis, Domino jubente, plantavimus.
Regressus autem post multos dies ad urbem, capsam

reperi, reducto pessulo , sicut reliqueram ‚ obse-
ratam.

Pars enim beati sanguinis sacrosancti levitae hujus,
sicut celebre fertur, in altari Biturigae ecclesiae conti-
netur. Quidam autem, tempore Felicis episcopi¹, vicinos
suos quodam pro crimine impetebat z quos cum ple—
rumque verbis procacibus lacesseret ac judicio pu-
blico provocaret, decretum est sententia primorum
urbis ut se ab hac noxa qui impetebantur sacramento
purgarent3 ingressique in hujus memoratae aedis altare
cum elevatis manibus sacramenta proferrent, prose-
cutor causae perjurasse eos clara voce testatur. Statim·
que, elevatisin sublime pedibus, in aera excutitur, ac,
illiso capite in pavimento , pene exanimis a circum·
stanti turba conspicitur. Post duarum fere horarum
spatium, cum ad liquidum putaretur spiritum exha-
lare , apertis oculis, crimen fatetur, se injuste fatigasse
homines vel proclamasse noxios, declaravit3 sicque
laxatis insontibus, manifestato nocente, virtus Beati
perpatuit. ’

(1) De hoc sancto antistite vide-lib. de Gloria Conf. cap. cn. (R.)

