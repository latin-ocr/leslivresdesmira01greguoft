321. DE MIRACULIS SANCTI JULIANI.

’ CAPUT Χ.

De eo qui percussorem suum de basilica conabatur exn ahere.

Quidam, dum in seditione quam commoverat ocu—
lum amisisset, hominem qui ictum intulerat de basi-
lica conabatur extrahere ε quod dum agit, non modo
amissi oculi non recipit lumen , verumetiam sentit

alium , quem sanum habuerat, obcaecari. Porro cum
peccata sua confiteretur, dicens z «Merito mihi evenit

judicium ¹sine misericordia, qui non feci misericor-
diam, » prostratus coram sancto sepulcro, cum populo
qui tunc ad festivitatem advenerat, indulgens laedenti,
et visum recepit et gratiam. Sicque factum est ut is
qui sancti auxilium expetierat tutaretur, ille vero qui
non credebat argueretur, et sic uterque laetus emenda·

tusque discessit.
CAPUT XI.

De contracto, qui die dominica boves junxit.

Alius quoque ausu temerario die dominica jungens
boves agrum sulcare coepit, apprehensaque securi, ut
aliquid emendaret in vomere, protinus contractis di-
gitis manubrium in dextera ejus adhaesit. Cumque prae
dolore nimio cruciaretur, post duos annos veniens ad
beati martyris basilicam , vigilias fideliter celebravit :
statim in ipsa die dominica, reserata manus lignum,
quod invitus tenebat, amisit; magnam inferens populo
disciplinam ut quod die dominica suerat perpetratum
ipsa quoque die dominica purgaretur. At ille, magnifi-
cans gloriam martyris, recessit incolumis, nec ultra die
resurrectionis dominicae ¹ quidquam ausus est operari.

(1) Hic et passim manifeste dies quaelibet dominica resurrec-
tionis dominicae dies appellatur. (R.)

