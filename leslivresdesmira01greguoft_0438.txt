382 DE MIRACULIS SANCTI JULIANI.

iterum cum lacrymis orationem fundens surrexit
.incolumis , et acceptam sensit abeundi habere se
libertatem. Igitur arrepto itinere , incandescente ni-
mium sole, siti corripitur. Veniens autem ad villam
viae proximam, unam casulam adit aquam deposcens:
de qua egrediens juvenis dare responsum , ut eum
vidit, in terram corruit factusque est sicut mortuus.
Concurrentes autem parentes ejus calumniabantur
hominibus, asserentes parentem suum eorum magicis
artibus fuisse peremptum3 et, apprehensum puerum,
elevaverunt eum semivivum. At ille. de manibus
eorum elapsus, percussis palmis , coepit debacchando
clamare vel dicere quod martyris Juliani virtute exu-
reretur. Clericus vero haec audiens , posita super
caput ejus capsula cum pignoribus sanctis , fide ple-
nus orare coepit attentius : ipse quoque, cum vomitu
sanguinem daemoniumque projiciens, purgatus abs-
cessit. Dehinc firmatus in fide portitor, iter totum
cum psalmis et gratiarum actionibus carpens ad lo-
cum praeoptatum , martyre ducente , pervenit. ‚Jam
exinde, tempore procedente, quanti ibi energumeni,
frigoritici, vel diversis morbis oppressi, martyris vir-
tute sanati sunt, nec nomina retineri, nec numerus
potuit colligi.
CAPUT XLV.

De puero ad ariolos ducto ‚ et alio per virtutem sancti sanato.

Inter reliqua vero insignia suscipiendorum miracu-
lorum ponimus et istud, quodinsipientes corrigat et
roboret sapientes. Igitur, Cautini¹ episcopi tempore,

 

(1) Ab anno 555 ad 572 circ.

