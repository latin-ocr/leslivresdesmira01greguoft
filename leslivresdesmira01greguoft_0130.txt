74 DE GLORIA MARTYRUM.

habetur. Sed qui orare desiderat, reseratis cancellis
quibus locus ille ambitur, accedit super sepulcrum3 et
sic fenestella parvula patefacta ‚ immisso introrsum
capite, quae necessitas promit efflagitat. Nec moratur
effectus, si petitionis tantum justa proferatur oratio.
Quod si beata auferre desiderat pignora , palliolum
aliquod momentana ¹ pensatum jacit intrinsecus ,
deinde vigilans ac jejunans ‚ devotissime deprecatur,
ut devotioni suae virtus apostolica suffragetur. Mirum
dictu! si fides hominis praevaluerit , a tumulo pal-
liolum elevatum ita imbuitur divina virtute ‚ ut multo
amplius quam prius pensaverat ponderet; et tunc sc'it
qui levaverit , cum ejus gratia sumpsisse quod petiit.
Multi enim et claves aureas ad reserandos cancellos
beati sepulcri faciunt, qui ferentes pro benedictione
priores accipiunt ‚ quibus infirmitati tribulatorum
medeantur. Omnia enim fides integra praestat. Sunt
ihi et columnae mirae elegantiae candore niveo ‚ qua—
tuor numero ‚ quae ciborium sepulcri sustinere di-
cuntur.
CAPUT XXIX.

De Paulo apostolo.

Paulus vero apostolus ², post revolutum anni circu-
lum, ipsa die qua Petrus apostolus passus est, apud
urbem Romam gladio percussus occubuit. E cujus

lib. X, Hist. cap. ult.; lib. VIII, cap. xxx1; lib. IX, cap. w. Vide Ma-
billon. lib. 1 Liturgiae Gall. cap. IX. Quo autem aevo sanctorum cot·-
pora in Occidente levari transferrique coeperunt docet Mabillon.
praef. in Acta sanctor. ord. S. Bened.‚ saec. 11, numero 42. (Β.)
(1) Id est, statera. (R.)
(Ξ) An. 66, 29 Jun. (R.)

