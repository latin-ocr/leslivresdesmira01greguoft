292 DE GLORIA MARTYRUM .

rum plerumque ultor severus existit. Tempore autem
illo quo contra Gundovaldum¹ commotus exercitus ad
Conveniensem' urbem directus est, ab huj-us hostilita-
tis multitudine basilica ejus vallatur tota. Erat enimin
ea plebs cum omnium rerum suarum praesidio, confi·
dens de reverentia martyris, quod nullus ea praesump-
tione temeraria auderet attingere, et, obseratis ostiis,
se ab intus cum rebus incluserat. Circumdantes autem
hostes, cum aditum per quem ingrederentur invenire
non possent, ignem ostiis aedis subjiciunt, quam diu
multumque succendentes, non apprehendebantur val·
vae, donec iis impulsu securium comminutis ingressi
sunt , diripientes res populumque inclusum in ore
gladii trucidantes. Sed non diu haec res remansit inulta.
Nam alii a daemone correpti , nonnulli in flumine Ga·
rumnae’ necati, multi etiam a frigore occupati, diver-
sis in partibus diversorum morborum genere vexaban-
tur. Nam vidi ex eis multos in Turonico territorio, qui
in hoc fuerant mixti scelere, graviter trucidari , et us-

que ad vitae proesentis amissionem intolerabilium do-
lorum cruciatu torqueri ; multi enim ex his confiteban-

tur se judicio Dei, ob injuriam, martyris, fuisse morti
pessimae destinatos. Ecce quantum Deus praestat mar-
tyribus suis3 ecce qualibus eosdem laudibus Christus
Dominus bellorum fidelium inspector honorat 3- ecce
quantum praestat ipsius nominis dignitas christiani, si
non, gentilium more, aut inhiemus cupiditati, aut luxu-
riae serviamus.

(1) Gundowaldum, 22043 Gundovoldum ‚ 2205.
(Ξ) Conveniensim , 2204.

(3) Garonnae, 2201. et 2205; Garomze, supp. 478.

