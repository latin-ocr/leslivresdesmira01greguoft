120 DE GLORIA MARTYRUM.

Marmoreum fugiens, nullo comitante, sacellum3
Dum tremefacta cohors, dominique oblita, supinas
Erigit ad coelum facies atque invocat Iesum.

Hos tantum versiculos ad haec quae narravi confir-
manda , inserui lectioni, ostendens quid nomen chri-
stianum, quid crucis vexillum prosit his qui, fide

credentes , opere perficiunt quae crediderunt , sicut
superius dictum est ¹.

CAPUT XLII .

De templo beati Laurentii ².

Templum erat in quodam loco, beati Laurentii· et
reliquiis et nomine consecratum , quod per incuriam
longinqui temporis valde detectum erat. Quod cum
renovare loci incolae vellent, silvas adeunt, incisa
levigataque ligna, trabes efficiunt, impositasque plau-
stris ad locum exhibent. Quibus per humum ad or-
diendum extensis, una brevior est reperta : statimque
sacerdotis animum qui ad haec insistebat dolor maxi-
mus attigit , et flens valde, quid ageret, quo se verteret,
ignorabat. Tunc intuens roborem breviorem, ait : c< Ο
Laurenti beatissime, appositus igni glorifica te, semper
pauperes fovens ac reficiens : cogita paupertatem
meam, quia non est exiguitati nostrae facultas, qua-

(1) Eadem ferme quae hic Gregorius ex Prudentio narrat habet
Lactantius lib. IV Institutionum, et in aureo libello de Mortibus
Persecutorum, cap. x, ubi haec Diocletiano imperatore contigisse
scribit. Quae prima fuit persequendorum christianorum occasio, cum
antea Diocletianus optimo semper animo erga christianos suisset .
ut fusius narrat Eusebius, lib. VIII, Hist. eccles. (R.)

· (2) De Sancto Laurentio, 2205. ·
- (3) Passus ann. 358 ‚ 10 aug. (R.)

