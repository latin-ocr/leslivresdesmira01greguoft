368 DE MIRACULIS SANCTi JULIANI.

Referebat autem mihi vir fidelis, qui tunc eminus asta-
bat, cum nos basilicam sumus ingressi, vidisse se
pharum immensi luminis e coelo delapsam super bea-
tam basilicam descendisse , et deinceps quasi intro
ingressa fuisset. Cum enim nobis haec in crastinum a
fidelibus relata fuissent, conjicimus eam a virtute beati
martyris processisse. Depositis ergo super altare sacro-
sanctis reliquiis, vigilata nocte, cum grandi psallentio
ad antedictam deferebantur basilicam. Et ecce unus
ex energumenis, manibus in se collisis, ore patulo,
cruenta projiciens sputa, aiebat : « Ut·quid te, Martine,
Juliano junxisti? Quid eum in his provocas locis? Sati-s
nobis erat praesentia tua supplicium , similem tui ad
augenda tormenta vocasti. Cur haec agis? quare nos
cum Juliano sic crucias? >2 Haec et alia misero decla-
mante, expletis missarum solemnitatibus , dum se
ante sanctum altare diutissime collidit , profluente

sanie ex ore ejus, ab infestatione furoris diabolici libe-
ratus est.

CAPUT XXXV.

Quod vinum ea nocte creverit.

Sed nec hoc silere puto quid in nocte illa, priusquam
sanctae reliquiae ibidem collocarentur, sit gestum. Mo-
nachus ipsius loci, dum de adventu solemnitatis gau-
deret et singulos quosque ad cellariolum basilicae
promptissimus invitaret, hortans ut omnes in basilica
fideliter vigilarent, extracto a vase vino, coepit eis
causa devotionis cum gaudio propinare, dicens: « Ma-
gnum nobis patrocinium in beatum martyrem pietas
divina largitur. Idcirco rogo charitatem vestram ut
unanimiter vigiletis mecum3 cras enim sanctae, ejus

