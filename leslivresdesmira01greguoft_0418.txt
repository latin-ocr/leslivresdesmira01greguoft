362 DE MIRACULIS SANCTI JULIANI.

usque ad sanctum properantes altare ‚ osculantesque,
rursus in ipsa qua ingressi fuerant patientia repedare.
Sic et reliquorum jumentorum petulantia, cum illuc
accesserint, deposito cuncto furore, mitescit ut ea
in mansuetudine columbarum cum grandi admiratione
conspicias. De his vero quae votiva sunt nulli penitus
quidpiam subtrahere licet3 nullus priusquam ad basi·
'licam veniat, aut commutare praesumit, aut emere.
Nam qui fecerint saepius ultione divina graviter qua-
tiuntur. Nam aut febris imminet, aut malum aliquod
obrepit , aut damnum grave succedit, aut hoc quod
abstulit morbus aufert. Difficile tamen sine praesenti
ultione res praeterit.

CAPUT XXXII.
De reliquiis ejus in Campaniam translatis.

De illis¹ dixisse virtutibus sufficiat quae circa sanctam
basilicam aut gesta sunt , aut geruntur ε nunc, pauca
de locis illis in quibus ejus habentur reliquiae disse-
rentes , finem hujus libelli facere placet, devotione
commonente. Quidam apud Belgicae secundae provin·
ciam, id est suburbano Rhemensis urbis, basilicam

in honore beati martyris studiose construxit , cujus
reliquias post perfectam fabricam expetiit fideliter ac

(1) Hoc caputlaudat Frodoardus lib. 1 ffist. Rhemensis, cap. xxm,
ubi de basilica hic memorata agit, in qua Atolus vir praeclarus ejus,
ut creditur, conditor sepultus est. Cujus epitaphium , quod hic
auctor titulum appellat, summo templi pinnaculo erat insculptum ,
in quo laudatur ob duodecim xenodochia in honorem sancti Re-
migii ab eo exstructa. Caeterum basilica sancti J uliani Rhemis etiam-
nunc superest archimonasterio Remigiano subjecta, cum parochiali
titulo. (R.)

