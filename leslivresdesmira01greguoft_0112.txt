56 DE. GLORIA MARTYRUM.

CAPUT XX.

De ecclesia B. Mariae‚ et ultione pejerantium, apud Turones.

ln urbe autem Turonica, est ecclesia sanctae Mariae
virginis ‚ ac sancti Joannis· Baptistae nomine consecrata,
in qua in perjuris ultio divina apparuit. Quidam autem
cum ad perjurandum in hanc ecclesiam fuisset ingres-
sus ‚ ubi manus ante altare ‚ stans sursum ‚ extulit, ut
sacramentum mendax proferret ‚ statim, resupinus
ruens, ita caput in pavimentum collisit , ut vix vel vi-
vens erigi potuisset. Ad se autem reversus, dolum per-
jurii, quod occultabat, publice patefecit. Vidimus
enim et nos quosdam de Turonicis in loco eodem per-
jurasse ‚ qui ita divino judicio condemnati sunt, utin
ipsius anni curriculo finirentur a saeculo.

CAPUT XXI.

De forma Domini apud Phaniadam.

Igitur, ut diximus ‚ in ipso primo Jordanis egressu,
Phaniada civitas sita est , in qua habetur statua ex elec-
tro purissimo fabricata , in qua Redemptoris nostri
forma dicitur esse expressa. Nam , ut a plerisque au-
divi, qui eam contemplati fuerant, mira claritas in ejus
facie continetur. Sed ne cui videatur absurdum ‚ nar-
rare quae de ea Caesariensis refert Eusebius non pige-
bit. Ait enim : <c Mulierem quam sanguinis profluvio
laborantem a Salvatore curatam Evangelia tradide-
runt, hujus urbis civem constat fuisse ‚ domusque eJus
in ea etiam nunc ostenditur. Pro foribus vero domus
ipsius ‚ basis quaedam in loco editiore collocata mon-
stratur ‚ in qua mulieris ipsius velut genibus provo-

