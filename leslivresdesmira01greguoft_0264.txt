208 DE GLORIA MARTYRUM.

dum commoveatur a monachis :⁴ quo commoto, acce·-
dit ad ecclesiam, aliqua de visione quam viderat pro-
batura. Nihil enim praeteriit de pollicitatione sancta,
sed quae fuerant divinitus nuntiata mox impleta no-
scuntur. Verum ubi cantator responsorium, antipho-
nam caterva suscepit monachorum, audit genitrix ,
parvuli vocem cognoscit ‚ et gratias agit Deo. Sed et
illud quod martyris ore promissum habebatur prorsus
impletum est, ut, omnibus diebus vitae suae, cum acces-
sisset mulier ad psallentium, vocem audiret hujus
1nfantuli inter reliqua modulamina vocum.

Cum autem Guntchramnus rex ita se spiritalibus
actionibus mancipasset, ut relictis saeculi pompis the-
sauros suos ecclesiis et pauperibus erogaret, accidit ut,
misso presbytero, munera fratribus qui sanctis Agau-
nensibus deserviunt ex voto transmitteret, praecipiens
presbytero ut ad eum rediens sanctorum sibi reliquias
exhiberet. igitur dum, impleta regis praeceptione, cum
his regrederetur pignoribus, Lemanni¹ laci, per quem
Rhodanus influit, navigium petit. Extenditur autem
lacus ille in longitudine quasi stadiis quadringentis,
latitudine autem stadiis centum quinquaginta. Deni-
que revertens presbyter, ut diximus, cum navigium
hoc fuisset aggressus , subito tempestas exorta fluctus
tollit : ad sidera surgunt undarum montes, et nunc
puppis naviculae, prora dehiscente, fertur in altum3
nunc iterum, demersa puppe, prora tollitur in su-
blime. Turbantur nautae, et nihil aliud nisi sola mors
in hoc periculo praestolatur. Tunc presbyter, cum
videret se his fluctibus obrui ‚ et spumis undarum

” Ι

(¹) Limamzi, supp. 478, 2791.

