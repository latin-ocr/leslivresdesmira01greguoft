128 DE GLORIA MARTYRUM.

terum, qui , abiens cum Dei gratia, quae petierat de-
tuJit. Regressusque cum sociis, in quinto ab Arverna
urbe milliario revertentes, metatum accipiunt, ct ad
episcopum missos dirigunt ut eis quid agant jubeat
ordinare. Mane autem facto, sacerdos, admonitis civi-
bus , cum crucibus et cereis ad occursum sanctarum
reliquiarum devotissimus properat. Cumque ei pres-
byter offerret ut beatas reliquias aspiceret, si juberet,
et ille ι « Mihi, inquit, magis est haec credere quam
videre3 sic enim in Scripturis legimus sanctis quia
ipse Dominus beatos illos judicat, qui in eum cum
non viderint credidissent¹. » Hac itaque sacerdotis fide
pollente, Dominus sanctos suos glorificat in virtute.
Nam, venientibus illis, subito contenebratum est coe-
lum; et ecce imber umbrosus atque teterrimus super
eos descendit, et tanta pluvia ibidem est diffusa ut
flumina per vias illas currere cernerentur. Verum-
tamen circa sancta pignora per unum valde jugerum
neque una gutta visa est cecidisse. Et, abeuntibus illis,
pluvia eos a longe, quasi praebens obsequium, seque·
batur, populum fovens , gestatores autem pignorum
non attingens. Haec videns pontifex magnificavit Do-
minum , qui, fidei suae sic favens, talia ad sanctorum
gloriam operari dignatus est. Congregatis vero civibus,
cum magno gaudio atque devotione, sanctam eccle-
siam his illustratam pignoribus dedicavit.

(1) Johann.‚ xx, 29.

