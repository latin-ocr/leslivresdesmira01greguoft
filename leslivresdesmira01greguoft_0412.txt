356 DE MIRACULIS SANCTI JULIANI.

cutiens per fenestram quae super sanctum habetur
tumulum est egressum, nullum tamen per beati custo-
diam de populo laesit. O quam magnus circa alumnos
proprios beati martyris amor! columnas sustinuit per-
cuti, non sinit phalangas; confringi passus est vitream,
non catervam; permisit super sepulcrum proprium
praeterire coruscum, ne fieret multitudinis totius inte-
ritus. Igitur expulsum a basilica sancti martyris jaculum
acervos foeni combussit , interfecit pecora, jumenta
delevit. Quod si haec fortuita quis putat , admiretur
magis et stupeat inclyti potentiam martyris ‚ quod
praeteriens ignis per medium populi neminem nocuit,
sed ibi tantum explevit vota ubi se cognovit habere
licentiam.
CAPUT XXVIII.

De eo qui prae multitudine populi ad sepulcrum non valebat accedere.

Clericus autem quidam Aridii Lemovicini abbatis
ad festivitatem veniens , prae multitudine populi, non
modo ad sanctum tumulum accedere, verum etiam
nec in ipsam basilicam potuit introire. Cumque moe-
stus metatui se reddidisset, recubans in lectulo obdor-
mivit. Protinus astitit ei vir in visu, dicens: « Quid tu,
· inquit ‚ sopore deprimeris? Vade celerius ad templum
martyris et omnia invenies reserata. 2> At ille metu ter-
ritus exsurgens ‚ credulus dictioni, properat velociter
experiri si vera essent quae sibi fuerant indicata. Cum-
que venisset ad ostium, reperit ‚ remotis undique po·
pulis ‚ usque ad sanctum altare vel ipsum tumulum
viam factam nullo obsistente : et sic sine ulla impres-
sione accedens, fusa oratione, cum gaudio est regres-
sus. Quod ne quis dubitet testor omnipotentem Deum,

