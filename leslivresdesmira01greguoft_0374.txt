318 DE MIRACULIS SANcrl JULIANI.

quae petiit meruit obtinere. Recedente autem tempe·
state, puer cum parentibus credens ipsa die a dolori-
bus liberatur : gentiles in Trinitatis nomine baptizati ,
statuas quas coluerant confringentes, in lacum vico
amnique proximum projecerunt. Ab eo enim tempore
in loco illo et fides catholica et martyris virtus est
amplius declarata.

CAPUT vn.
Qualiter Hillidius populum ab hostilitate liberabat.

Post haec venientes quidam de Burgundionibus ad
Brivatensem vicum , eum cum armorum multitudine
copiosa circumdant, captoque populo, direpto mini-
sterio sacrosancto , ultra amnem transeunt, et viros
gladio interficere, reliquum vulgus sorte dividere pa-
rant. Tunc Hillidius¹ quidam a Vellavo veniens , et,
ut aiunt, commonitione columbae alitis incitatus, super
eos irruit. Hortatusque socios ita hostes ad internecio-
nem cecidit ut, captivis laxatiS, triumphans in laude
martyris, amne transmisso , ad beatam cellulam tan-
quam novus Moyses cum omni populo canendo rever-
titur : nec minor, ut arbitror, exsultatio fuit ereptis
quam quondam Israelitis demersis fuit AEgyptiis. Quod
ne quis dubitet hanc beati martyris fuisse victoriam3
sed insinuatio columbae aliquod ministerium fuisse
creditur virtutis divinae. Nam, veniente Hillidio, haec
in obviam venit ε quum ille, ut assolet, aliquid demo-
raretur, haec in circuitu illius volitabat3 illoque pro-
grediente, ista praecedebat , et revertebatur in obviam,

(¹) Alii, et sic infra, Illidius.... Velauno, quo nomine Vena-
vorum regio (le Velay) intelligenda. (R.)

