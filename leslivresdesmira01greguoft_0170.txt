1 1 la. DE GLORIA MART YRUM.

CAPUT XLI.

De virtute fidei et nominis christiani.

Magna¹ est enim dignitas nominis Christiani, si illa
quae confiteris fide , opere prosequaris. Nam sicut ait
apostolus ε F ides sine operibus mortua estin semetipsa’.
Sicut enim filios Abraham non carnalis nativitas, sed
fides facit3 ita et Christianos veros non solum nominis
gratia, sed opera praestant. Per hoc enim nomen illu-
minantur tenebrae, serpentes fugiunt, idola proster-
nuntur, cessat ariolus, tabescit sortilegus , cultores
daemonum propelluntur, sicut Prudentius noster in
libro contra Judae0s³ meminit ε quod procedens impe-
rator-'⁶ ad immolationem fetidam daemoniorum, ado-
ratis diis, atque coram sigillis ⁵ prostratus, exspectabat
sacerdotes simulacrorum mactantes turbas pecudum ,
quarum frons 'revincta lauro securibus caedebatur.

Cumque senex, cruentis manibus, internorum tractaret
viscerum partes, jocinoris fibras, atque inter praecordia
et' exta'a‘nimalium investigare aliquid tentaret divinum,
turbata omnia cernit, nec ea quae cupiebat scire po·
terat certus agnoscere. Exclamavit turbatus et ait ε
« Heu! heu ! nescio quid hic agitur quod Diis nostris
contrarium esse putatur. Video enim Deos nostros a
longe discedere nec de praeparatis sacrificiis aliqua
praelibare. Est hic, ut res ipsa docet, de officiis quo·
rumpiam Deorum, qui nobis adversari sunt soliti. Et

(1) Hoc caput in aliis scriptis hunc habet titulum : De christiano
qui coram pagano immolante stetit. (R.) — Coram tirum, 2205.
(2) lac„ II, 17, 20, 26η- (3.) Dicitur vulgo Apotheosis, ex quo
versus sequentes descripti sunt a 449 ad 502, aliquot omissis. (R.)
(Δ) Diocletianus. (R.) — (5) Id est signis aut idolis.

