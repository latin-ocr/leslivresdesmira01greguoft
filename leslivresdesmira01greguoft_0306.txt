250 DE GLORIA MARTmUM.

ecclesia hujus sancti habentur reliquiae ε quae cum a
furibus ablatae fuissent, et ipse qui easdem abstulerat
in Biturigo cuidam abbati accepto pretio reliquisset,
revelatum est abbati ut eas loco unde dimotae fuerant
restauraret. Nihilominus et archipresbytero huic mo-
nasterio propinquo per visum manifestatum est, ne
penitus moras innecteret ad restituendum. Quas ac-
ceptas cum psallendo deferret, homo quidam, qui per
annum integrum oppressus gravi aegritudine decubabat,
inter suorum deportatus manus, ut velum quo sanctae
tegebantur favillae adorans suppliciter osculatus est,
mox compressa infirmitate sanatus , exsequiis mar·
tyrialibus cum reliquis¹ est secutus.

CAPUT XCI.
De sancta Eulalia.

Eulalia gloriosa, apud Emeritam urbem passa¹‚ ma-
gnum miraculum in die immolationis suae populis
profert. Sunt igitur ante ejus altare, quo sancta mem-
bra teguntur, tres arbores, sed ignarus ego cujus sint
generis ε cumque jam medio mense decimo, quando
ejus passio celebratur, sint ab omni foliorum decore
nudatae, ea die, illucescente coelo, in modum columbae
alitis flores proferunt suavitatis, scilicet quod sanctus
ejus spiritus in columbae specie penetraverit coelos, et
quod beatum ejus corpusculum, jam exanime Vesti-
busque nudatum, nix coelitus decidua molli vellere
contexisset. Quod miraculum si solita arbores protu-
lerint libertate, scit populus sibi annum vel pressuris
vacuum, vel frugibus plenum. Quod si tardius flores

(1) An. 304, 10 dec. (R.)

