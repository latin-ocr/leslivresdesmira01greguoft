342 DE MIRACULIS SANCTI JULIANI.

haec vulgo admirante , publicato scelere, multitudo
cuncta populi, una voce prorumpens, Domini miseri-
cordiam ac beati martyris auxilium deprecatur. Post
quatuor vero aut eo amplius horas ad sensum regres-

sus quod injuste repetebat publica confessione pate-
fecit, et sic sanus abscessit.

CAPUT XX.

De eo qui basilicam sanctam furto spoliavit.

Saepe haec ille audierat qui basilicae sanctae violen-
tiam intulit; sed iniquam mentem semel obsessam vi·
tio bonitas mollire non potuit, Salomone obtestante:
In malevola anima non ingreditur· sapientia ¹. Advene-
rat festivitas sancti , et ecce quidam e populo conspica-
tur ornamentis immensis beatam basilicam effulgere.
Concupiscit iniqua mente quod adipiscens non poterat
occultare. Igitur, discedente populo a basilica post gra-
tiam vespertinam, hic se in angulo basilicae reprimens
latitavit, ac, dato cunctis nocturna quiete silentio, vel
operiente umbrosa caligine mundum , consurgit ab
angulo, et nihil dubitans, utique quia satellite Sa-
tana impellebatur, super cancellum beati sepulcri cursu
prosiliit rapido, detractamque a summo unam gemmis
coruscantibus crucem ² ad terram dejecit, collectisque
velulis ac palliolis de circuitu parietum pendentibus,
unum volucrum facit, imposuitque humeris ac, elevata
cruce manu, locum unde discesserat repetit ac, posita

(1) Sap. 1, 4.

(2)1n ciboriorum quae supra altaria aut sanctorum mmulps
construi solebant summitate cruxjmponebatur3 qua de re plura
babet Mabillon, lib. 1. Liturg. Gallio. cap. vm, n. 7. (R.)—Vide
supra, p. 72, n. 2.

