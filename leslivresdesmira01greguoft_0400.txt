344 DE MIRACULIS SANCTI mLIANl.

capiti sarcina, peccati sopore compressuS, obdormivit.
Media vero nocte, circumeuntes custodes sanctam ba·-
silicam aspiciunt in angulo unam gemmam crucis,
tanquam jubar coeleste refulgere: obstupefacti acce-
dunt cominus cum timore, admotoque cereo, inve-
niunt personam cum rebus furatis, quas auferre non
potuerat, inibi decubare. Denique sub custodia eum
illa nocte detentum, mane facto, cuncta quae fecerat
patefecit, asserens se lassum obdormiisse, eo quod
diutissime circumiens cum fasce ¹ basilicam ostium
unde egrederetur reperire non potuit.

CAPUT XXI.
De eo qui caballum in festivitate perdidit.

Multa quidem et alia in praevaricatoribus ostendit :
sed satis sint ista ad coercendam desidiam eorum.
Nunc vero ad gaudia prosperitatum , quia larga pie·
tate praestat populis, revertamur. Sed prius illud non
arbitror postponendum quod expertum valde cogno—
vimus, quid in rebus perditis apud hunc patronum ’
fidelis deprecatio consequatur : ex quibus unum tan·
tum commemorare studui. Ad festivitatem beati mar-
tyris devotus pauper advenerat, laxatoque equite ,
sacram ingressus est aedem , ac vigiliis immobilis
instans noctem cum caeteris orando deduxit. Illu-
cescente vero coelo , ad metatum regressus caballum
quem reliquerat non invenit ‚ quaesitumque diutis-
sime, nec signa quidem quam in partem discessisset
agnovit. Transacto igitur biduo, recurrit iterum per
saltus, perscrutans locorum incolas, si forte aliquis

(ι) Al. face. (R.)

