260 DE GLORIA MARTYRUM.

que imperator didicisset eos in hoc antro morari,
nutu Dei, jussit os speluncae magnis lapidibus oppilari,
dicens ε « Ibi intereant qui diis nostris immolare nolue-
runt. ³) Quod dum ageretur, quidam christianus, in
tabula plumbea nomina et martyrium eorum scribens,
clam in aditu ,cavernae priusquam oppilaretur inclusit.
Post multorum vero annorum curricula, cum , data
Ecclesiis pace , Theodosius christianus obtinuisset
imperium, surrexit haeresis immunda Sadducaeorum ,
qui negant resurrectionem futuram. Tunc quidam
civis Ephesius , dum caulas ovibus secus montem
ipsum facere destinat ac lapides divolvit ad coap—
tanda earum septa, ignarus quae agerentur introrsum,
⁴patefecit ingressum ejus; non tamen cognovit arca·
num quod habebatur intrinsecus. Dominus autem
immisit septem viris spiritum vitae , et surrexerunt ,
putantesque quod una tantum nocte dormiissent, mi·
serunt puerum unum ex se qui cibos emeret. Cumque
veniens super portam civitatis vidisset crucis gloriosae
signaculum audiissetque per Christi nomen jurare
populum , obstupuit3 prolatisque nummis , quos a
tempore Decii habebat ,a mercatore comprehenditur,
dicente sibi : « Quia absconditos antiquitus thesauros
reperisti. » At ille negans deducitur ad episcopum ac
judicem civitatis. Cumque ab his argueretur, compel-
lente necessitate , absconditum mysterium revelavit ,
et deduxit eos ad speluncam in qua viri erant. Cum-
que ingrederetur episcopus , invenit tabulam plum-
beam , in qua omnia quae pertulerant habebantur

scripta , locutusque cum eis, nuntiaverunt haec cursu “

rapido imperatori Theodosio. At ille veniens adoravit
eos pronus in terra , qui tali colloquio cum eodem usi

