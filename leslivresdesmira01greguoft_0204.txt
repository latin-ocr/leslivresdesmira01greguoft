148 DE GLORIA MARTYRUM.

pontifex reaedificavit, eleganti transvolvens opere. Sed
sanctum sepulcrum, nescio qua causa faciente, foris
evenit. Quod ille intus transferre cupiens, convocavit
ad hoc opus et obsequium abbates atque alios reli-
giosos viros; in quo conventu grande miraculum bea-
tus martyr et populis et suo praestitit confessori. Erat
quippe validum, ut supra diximus, illud sarcophagum,
ut tale in isto tempore nec tria paria boum trahere
possint. Cumque diutissime morarentur, nec inveni-
rent qualiter ipsum intus inferrent, sanctus Gregorius,
illuminatis cereis cum grandi psallentio, apprehensum
a capite martyris sarcophagum, et duo presbyteri ad
pedes, moventes illud, in cryptam habilissime detule-
runt, et ubi ipsis fuit placitum composuerunt : quod
non minimum populis spectaculum fuit. Post paucos
autem annos, ab euntibus in Italiam passionis ejus
historiam allatam beatus confessor accepit. Sed et
deinceps sanctus martyr multis se virtutibus manifesta·
vit in populis. Nec moratus , super cryptam illam ba-
silicam magnam jussit aedificari. In proximo autem
est et alia basilica, in qua Paschasia ¹ quaedam religiosa
veneratur. Nam visum est eo tempore structoribus
quamdam anum egressam fuisse ab ipsa basilica, nigra
veste, cigneo capite, vultuque decoro, quae sic affata
est structores : « Eia, dilectissimi, perficite opus bo-
num : eleventur machinae quibus erigitur haec stru-
ctura , et merito acceleratur quae talem habet exsecu-
torem. Nam si permitteretur ut vestrorum oculorum
acies contemplaretur, nempe videretis vobis operan-

(1) De Paschasia infra agitur in lib. de Gloria. Conf. cap. nm.

