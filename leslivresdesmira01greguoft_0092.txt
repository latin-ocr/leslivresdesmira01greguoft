36 DE GLORIA MARTYRUM.

deprecemur Dominum , et forsitan transmittere digna·
bitur alim enta. » Denique prosternuntur ad pavimentum
templi. Vigilantes itaque noctem in psalmis hymnisque
et canticis spiritalibus perduxerunt. Cumque se post
matutinos somno dedissent, venit angelus Domini, et
posuit super altare multitudinem innumeram auri.
Erant enim ostia aedis obserata. Exsurgente autem
mane abbate cum monachis ad celebrandum cursum,
viderunt multitudinem auri super altare. Et ait abbas ¹
custodi aedis¹ : « Quis praefectorum huc ingressus est, qui
haec detulit? » Respondit: « Post egressum vestrum
nullus hic hominum accessum habuit, sed ostii clave
munitam retinui, et mecum habui, donec surgeres ² ad
commovendum signum. » Tunc stupens abhas cum mo·
nachis, munus coeleste intellexit : gratiasque Deo agens
collegit, comparatisque victui necessariiS, plebem cre-
ditam affluenter refecit. Nec mirum si beata Virgo sine
labore suis protulit victum , quae sine coitu viri conci-
piens, virgo permansit et post partum.

Hujus beatae Virginis reliquias cum sanctorum apo-
stolorum vel beati Martini quadam vice super me in
cruce aurea positas exhibebam. Cumque per viam
graderemur, conspicio haud procul a via hospitiolum
cujusdam pauperis incendio concremari. Erat autem a
soliis, quae ignibus maxima praestant fomenta, con-
tectum. Currebat miser cum liberis et uxore aquam
deportans, sed flammae non mitigabantur. Tunc ex-
tractam a pectore crucem elevo contra ignem : mox
in aspectu sanctarum reliquiarum ita cunctus ignis
obstupuit, ac si non suisset accensus.

(1) 2204, aedituo. -(2) Smgerem, Clar. a. (R.)

0

