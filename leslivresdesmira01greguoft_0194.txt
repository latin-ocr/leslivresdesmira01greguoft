138 DE GLORIA MARTYRUM.

CAPUT XLVIII.

De sancto Saturnino.

‘Saturninus vero martyr ¹, ut fertur, ab apostolorum
discipulis ordinatus, in urbem Tolosatium² est' di-
rectus. Qui, impulsu paganorum, bovis petulci reli-
gatus vestigiis, per gradus Capitolii praecipitatus, prae-
sentem finivit vitam, capitis compage dispersa. Cuj11s
reliquiae eum a quibusdam religiosis in regionem al-
teram transferrentur, itineris ordo contulit ut Bri·
vatensis pagi situm in Arverno territorio terminum
praeterirent. Sole quoque ruente , ad hospitium cu—
jusdam pauperis divertunt, mansionis postulando ne-
cessitatem. Recepti quoque ab homine, quid exhibeant
narrant. At , ille humanitatis intuitu et Dei timore
commonitus, capsam cum reliquiis in cellam penariam
ponit, ac super annonam ‚ quae erat in vase condita,
locat. Mane quoque dato , viri, acceptis pignoribus,
gratias agentes homini, iter quod coeperant abierunt.
Sequenti vero nocte admonetur vir ille per visum,
dicente sibi quodam sene : « Ne maneas in hoc loc03
sanctificatus est enim a pignoribus martyris Saturnini. »
Ille quoque parvipendens visionem nihil de his, ut
habet rusticitas ‚ quae admonitus fuerat retractavit.
Nec mora, irruit in taedium, ac parvitas facultatis ejus
coepit paulatim minui; uxor vero illius ab alio lan-
guore tabescere. Quid plura? intra unum annum in

. (1) Vide Acta Mart. sincera, pag. 109 ‚ ubi plura de hoc sancto
antistite observavimus. Ejus martyrium Apollinaris Sidonius, lib.lX,
epist. xvi, et Fortunatus, 1111.·Π, carm. vm, celebrarunt. (R.)

(2) Thalama-ium, sup. 478.

