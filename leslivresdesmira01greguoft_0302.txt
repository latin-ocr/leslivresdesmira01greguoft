248 DE GLORIA MARTYRUM.

CAPUT LXXXIX.

Non potuisse cadaver Antonini scelerati i11 aede sancti vincentii
quiescere ¹.

Apud urbem enim Tolosatium ferunt Fuisse quem-
dam, Antoninum nomine ‚ iniquum in Deum et om-
nibus hominibus odibilem ‚ eo quod multa perpetraret
scelera. Factum est autem ut, impletis diebus, migrans
a saeculo, in basilica beati Vincentii sepeliretur, in qua
ipse sibi vivens vas deposuerat.Verum, ubi cunctos sub
alta noctis silentia sopor arripuit et omnes blandiente
somno dedissent membra quieti, sarcophagus ille a
sancta basilica per fenestram projicitur et in medio
deponitur atrii. Mane autem facto ‚ ibi repertus est,
effractum super se opertorium habens. Denique pro-
pinqui illius non intelligentes virtutem Dei neque
sentientes sancti injuriam ‚ in cujus templo indignum
temere sepelierant , iterum deposito sarcophago in
loco in quo prius fuerat , altius suffoderunt. Altera
vero illucescente die, invenerunt eum iterum foris ejec-
tum in medio esse atrii, et sic intellexerunt ma-
gnalia Dei. Ex hoc enim a nullo tactus usque hodie

, in loco quo ejectus est in testimonium reservatur.

Haec de temerariis dicta sufficiant.

CAPUT XC.

De Vincentio martyre glorioso.

Vincentius autem, vel levita vel martyr Hispanus ²,

(1) De sepulcro indigni hominis, 2205.

(Ξ) Clar. a, Colb. a, (2204, 5292) et editi plerique, Hispa-
niis‚· alii Hispanis. De celeberrimo hoc martyre plura congerere su-
perfluum esset. videsis Acta martyrum sincera, pag. 387. (R.)

