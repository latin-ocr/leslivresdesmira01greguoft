352 DE MIRACULIS SANCTI JULIANI.

agitur moerore , et in discrimen res vertitur utrum ²
convalescat aut pereat. Denique cum isto labore per-
venitur ad locum z ingredimur basilicam, adoramus
sacrosancti martyris sepulturam; prosternitur et aegro-
tus in pavimento, deprecans medelam a martyre glo-
rioso. Post completam vero orationem, ad metatum
regressus febris paululum conquievit : veniente autem
nocte, nobis ad vigilias properantibus, rogat se et ille
deferri , incumbensque ante sepulcrum tota nocte
martyris suffragium deprecatur. Exactis deinde noc-
turnis excubiiS, rogat ut de pulvere qui circa beatum
erat tumulum collecto vel potui darent , vel collo
suspenderent. Quo facto, ita omnis ardor febrium
conquievit ut ipsa die et cibum caperet incolumis et
ubi delectatio vertisset animum ambularet.

CAPUT xxvss

De mei capitis dolore.

Sequenti vero festivitate, dum iterum cum magno
gaudio ad sanctam properaremus basilicam, mihi caput
a sole percussum graviter dolere coepit t qui dolor
accrescens febrem intrinsecus generabat , ita ut nec
cibum me· capere , nec loqui permitteret. Cumque per
duos dies ab hoc dolore consumerer, die tertia ad
basilicam sancti Ferreoli, cui fons ille de quo superius
meminimus est contiguus, advenimus. Distat autem
basilica a Brivatensi vico quasi stadiis decem. Cumque
in loco illo venissemus, libuit animo ad fontem usque
procedere, confidens de virtute martyris quod, si me
exinde levis unda perfunderet, mox sanarer. Adve-
niens vero orationem fundo, aquam ha'urio , os refri-
gere, caput infundo z statimque decidentibus lymphis,

