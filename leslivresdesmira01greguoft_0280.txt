224 DE GLomA MARTYRUM.

CAPUT LXXXI.

De altercatione catholici diaconi cum presbytero haeretico.

Arrianorum presbyter cum diacono nostrae reli-
gionis altercationem habebat, proferens contra Dei
Filium ac Spiritum sanctum, ut· mos est genti illi,
venenosas assertiones. At ille, cum diu multumque
nonnulla de fidei nostrae ratione disseruisset, et haere·
ticus, perfidiae obcaecatus caligine, quae erant vera re-
spueret, juxta illud, quia In malevolam animam non
introibit sapientia ¹, adjecit, dicens ε α Quid longis
sermocinationum intentionibus fatigamur? factis rei
veritas approbetur z succendatur igni aeneus, et in
ferventi aqua annulus cujusdam projiciatur. Qui vero
eum ex ferventi unda sustulerit, ille justitiam consequi
comprobetur. Quo facto, pars diversa ad cognitionem
hujus justitiae convertatur. Intellige itaque, et tu, 1136-
retice , si haec pars nostra Spiritu sancto adjuvante
compleverit, nihil in sancta Trinitate dissonum, nihil
esse dissimile fatearis. ›> Consensit haereticus huic diffi-
nitioni, et, inito usque mane placito, discesserunt. Sed
fidei fervor, per quem haec primum diaconus protule-
rat ‚ coepit inimico insidiante tepescere. Diluculo autem
surgens, brachium infundit oleO, unguento conspergit,
Sed tamen loca sancta circuit, et Dominum depre-
catur. Quid plura? circa horam tertiam in foro conve-
niunt. Concurrit populus ad spectaculum. Accenditur
ignis, aeneus superponitur, fervet valde, annulus in
unda ferventi projicitur. Invitat primum diaconus hae-
reticum, ut ipse eum a calore auferat. Sed statim recu-

(1) Sap. 1, 4.

