84 DE GLORIA MARTYRUM.

reor, quod, eadem die qua beatae reliquiae in aliam sunt
translatae basilicam, errantes homines a via, qui beati
Vincentii reliquias deferebant, ad vicum ipsum delati
sunt. Tunc, rogante presbytero, diviserunt ei parti-
culam pignorum, quam in sancto altari unde alias
abstulerat collocavit.

Mummolus¹ autem, cum, Theodeberti regis tempore,
ad Justinianum imperatorem pergens, Constantinopo-
litani itineris viam navali evectu sulcaret, ad urbem
Patras, in qua idem habetur apostolus, est appulsus.
Ac, dum ib‘i cum satellitibus moraretur, infirmata ve-
sica calculosus efficitur. Dehinc diversis doloribus
arctatus febre consumitur : ablataque delectatione co·
medendi atque bibendi , adventum mortis solius prae-
stolabatur. Igitur, dum se ita fessum et sine spe vitae
decernit, testamentum suum petit scribi, munitumque
subscriptionibus ac sigillis, inquiri praecepit si forsitan
aliquis reperiretur in civitate qui peritus in arte medi-
cinae posset perituro succurrere. Sed cum hoc episcopo
qui tunc praeerat suggeritur, ait ε α Quousque vos, dilec-
tissimi, casso fatigatis labore , et inter homines requi·
ritis medicinam , cum habeatur hic coelestis medicus,
qui saepe infirmorum valetudines sine herbarum admi-
niculo, virtutis propriae depellat effectu? —- Et quis, in-
quiunt, est ille? —— Andreas, ait, apostolus Christi. »
Haec nuntiantes infirmo, rogat se portari ad beati sepul-
crum ². Cumque, pavimento prostratus, quae necessitas

 

(1) Mummolenus, 2204.
(2) Ejus sacrum corpus Constantinopolim translatum est an. 357,

sub Constantio imperatore, ut scribunt veteres auctores. Vide Phi-
lostorgium‚ lib. 111 num. 2 et Theodor. Lemurem, lib. 11. (R.) ,

