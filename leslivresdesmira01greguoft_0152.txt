96 DE GLORIA MARTYRUM.

Apud Bul-degalensem¹ autem urbem, anus quaedam
gravata senio, sed fide mentis integrae sublevata, cui
mos erat in sanctorum basilicis, misso oleo, lychnos
accendere, ut hoc negotium ageret, nocte dominica,
beati Petri apostoli basilicam ingressa est. Hujus enim
altare, positis in altum pulpitis ², locatum habetur :
cujus pars inferior in modum cryptae ostio clauditur,
habens nihilominus et ipsa cum sanctorum pignori-
bus³ altare suum. In hanc venerabilis mulier ad ac·
cendendum ‚ ut diximus, lumen devota descendit ‚
unam tantummodo habens puellulam in comitatu suo.
Quod opus dum ageret et nox adveniens mundum
tenebris operuisset, accedentes clerici , dictispsal-
ι morum capitulis, obserato cryptae ostio, discesserunt,
ignorantes introrsum esse mulierem. At illa, accenso
lumine , ad ostium properat ut egrederetur. Quod
cum clausum esse sensisset, voces emittit, qui ei ape-
rire debeat ex nomine vocat, sed cum non esset vox
prae senio ita valida quae posset penetrare haec clau-
stra. At ubi se sensit a nullo audiri, prostrata in pavi·
mento quievit, dicens z «Deprecer pro peccatis meis et.
populi Dominum omnium creatorem , quoadusque
veniat qui reserare debeat hujus aedis ingressum. » ·1n
qua oratione excubans, vidit circa medium fere noctis,

(1) Burdegalinsim‚ supp. 478; Burdegallinsim, 2204.

(2) Altaria edita fuisse olim et ut plurimum subtus se cryptam
habuisse, ubi fideles orare possent, multis exemplis probat Mabil-
lonius in praef. saeculi 111, parte I, num. 87, ad Acta sanctorum
ord. Benedictini. (R.)

(3) Reliquias sanctorum subtus altare olim servatas fuisse jam
diximus. Vide sancti Paulini Na'tale 1x , de sancto Felice. (R.)

