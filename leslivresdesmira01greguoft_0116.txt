60 DE GLORIA MARTYRUM.

in tabulis cordis credentes populi retinent ‚ ejus etiam
imaginem ad commemorationem virtutis in tabulis
visibilibus pictam per ecclesias ac domos affigant ε sed
et in hoc inimicus semper humani generis aemulus
exstat. Nam Judaeus quidam cum hujuscemodi imagi-
nem in tabula pictam, ac parieti affixam in ecclesia
saepe vidisset, ait ε « Ecce seductorem illum qui nos
genusque nostrum humiliavit. » Et sic nocte veniens,
telo ipsam imaginem verberat , elisamque de pariete,
opertam veste , ad domum portans, flammis parat
exurere. Sed res mira apparuit , quae , quod de virtute
Dei fuerit, non potest ambigi. Nam de vulnere uhi
imago transfossa fuerat , sanguis effluxit. Quod ipse
iniquus spiculator oppletus furore non sensit. Cum
autem per obscurae noctis tenebras domum suam fuis-
set ingressus, lumine adhibito cernit se totum sanguine
cruentatum ε timensque ne scelus suum patefieret , ab·
jectama se tabulam abdidit in obscuris, nec ausus est
ultra contingere quod inique praesumpsit auferre. Ve-
nientes autem Christiani diluculo ad domum Dei, ico-
nicam non inveniunt, stupentesque ac requirentes quod

fuerat factum, cruoris vestigia deprehendunt. Quod se-
quentes , ad domum Judaei accedunt. Denique scisci-

tati de tabula , nihil certi cognoscunt. Requirentes
autem earn sollicite, in angulo cellulae Judaei reperiunt :
qua ecclesiae reddita , furem lapidibus obruerunt.

