198 DE GLORIA MARTYRUM.

properat, non orationis devotione , sed tantum ut
aliquid fraudaret ab aede ε qui scilicet, ubi reserata
ostia ac vacuum templum a custodibus reperisset ,
pallam holosericam , auroque exornatam et gemmis,
quae sanctum tegebat sepulcrum, temerario ausu diri-
puit, secumque sustulit. Veniens autem ad castra, fuit
ei necessitas navigandi. Cumque puer ejus, quem tunc
creditum habebat, suspensis ad collum ducentis aureis,
navem cum eodem ascendisset, subito, a nullo tactus,
de navi deruit , oppressusque aquis, nunquam potuit
inveniri. llle quoque judicium Dei in se cernens per
pueri amissionem et auri, velociter littori de quo di-
gressus suerat, remeavit , pallamque sepulcri summa
velocitate restituit. Et licet hoc fecerit, tamen diem in
quo haec admiserat, recurrente anni circulo, non atti-
git. Alius autem super sepulcrum sanctum calcare non
metuens, dum columbam¹ auream lancea quaerit eli-
dere, elapsisque pedibus ab utraque parte, quia turri-
tus' erat tumulus , compressis testiculis , lancea in la-
tere defixa, exanimis est inventus. · ld non fortuito
contigisse, sed judicio Dei gestum, nullus ambigat.

ί 1) De ejusmodi columbis ad sepulcra appensis vide Mabillon ‚
de Liturgia Gallie. lib. I, cap. 1x, ubi et de columbis altarium et
baptisteriorum disseritur. (R.)

(2) Id est in modum pyramidis acuminatus, non quod tun-is
ingens unquam supra sepulcrum erecta suerit. Vide Vales. in De-
fensione adversus Launoium, parte 1, cap. ult. (R.)

