54 DE GLORIA MARTYRUM.

vidimus, et admirati sumus vel candorem ‚ vel subtili-
tatem earum.

CAPUT XIX.

De leproso mundato in loco ubi Dominus est baptizatus, et reliquiis
B. Mariae.

Nam vidi ante hoc tempus hominem, J oannem no-
mine, qui a Galliis leprosus abierat, et in ipso loco
quo Dominum diximus baptizatum aiebat se per an-
num integrum commoratum fuisse. Qui assidue ablue-
batur in amne τ sed redditus pristinae incolumitati,
reformata in melius cute , sanatus est. Hic reliquias
beatae Mariae ab Hierosolymis accipiens ‚ revertebatur
in patriam ε sed prius Romam abire disposuit. Verum
ubi altas Italiae solitudines est ingressus , incidit in la—
trones. Nec mora, spoliatur ab indumentis, et ipsa
quoque capsa , in qua beata gestabat pignora , capitur.
Existimantes enim inimici illi auri ibidem sestertias
aggregatas, effracta clave ‚ omnia rimantur intente.
Sed eum nihil in ea pecuniae reperissent, extracta pi-
gnora in ignem projiciunt , caesoque homine discesse-
runt. At ille ‚ semivivus exsurgens ‚ ut vel cineres exus-
torum colligeret pignorum ‚ invenit super carbones
accensos illaesas jacere reliquias ε ipsumque linteum quo
involutae erant ita admiratur integrum ‚ ut non putare-
tur prunis injectum, sed eum ex aquis absconditum.
Collegitque cuncta cum gaudio ‚ et viam quam perge-
bat ingressus , usque ad Gallias pervenit incolumis.
Multos etiam vidimus qui ‚ vel in J ordane ‚ vel in aquis
Levidae urbis tincti, ab hoc fuerant morbo mundati.

