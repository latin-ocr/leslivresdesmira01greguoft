126 DE GLORIA MARTYRUM.

ad nos historia passionis advenit, super terram sunt
collocata. Quae cum a multis, ut fit, vel tangerentur
manu, vel ore oscularentur, admonitus est aedituus
templi ut immundi ab his arcerentur. Quidam audax
atque facinorosus opertorium unius tumuli removit
ut scilicet aliquid de sacris auserret cineribus , mis-
soque introrsum capite, oppressus ab eo, vix ab aliis
liberatus , confusus abscessit : nec accipere meruit
quod temerario ausu praesumsit3 sed cum maj0ri
deinceps reverentia sanctorum adivit sepulcra.

Alius quoque tributa publica deferens sacculum
pecuniae, dum iter ageret, negligenter amisit. Appro-
pinquans autem civitati, recognoscit se amisisse sac·
culum publicum quod ferebat. Tunc prostratus coram
sepulcris beatorum cum lacrymis deprecatur ut per-
ditum eorum virtute reciperet, ne ipse conjuxque ac
liberi ob id captivitati subigerentur. Egressus autem
foris in atrium virum qui hanc pecuniam in via ja-
centem repererat nactus est : scrutatusque diligenter
illius horae tempore hic sacculum invenisse se dixit,
quo iste martyrum auxilium flagitavit.

Horum reliquias Namacius¹, Arvernorum episcopus,
devote expetiit, ut scilicet eas in ecclesia quam ipse
construxerat collocaret, direxitque unum illuc presby-

(1) Namacius ‚ aliqui codd. De sancto Namacio et ecclesia ab eo
aedificata Gregorius lib. ΙΙ Hist. cap. xvx, quod vide. Haec ecclesia,
cathedralis scilicet ‚ primo sanctorum Vitalis et Agricolae dicta est,
tum sancti Laurentii, ac denique sanctae Mariae, quod nomen ho-
dieque retinet. Vide Cointium, ad an. 554, num. 4. Est tamen al-
tera item apud Clarum Montem sancti Laurentii ecclesia. Adi Sava-
ron., in lib. de ecclesiis Clarom, cap. 1 et 111. (R.)

