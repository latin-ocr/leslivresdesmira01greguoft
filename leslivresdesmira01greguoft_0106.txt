50 DE GLORIA MARTYRUM.

cessit. Quae dum redit, cereus quem manu gerebat ex-
stinguitur, regressaque velociter ad cicindilem , cereum
non attingebat illuminare, neque laqueum funis ab·
solvere. Dum ambigua dehac causa penderet, subito
delapsa a cicindile flamma , cereum in manu ejus illu-
minavit3 et sic officio luminis praeeunte, quo voluit ivit.

Ferunt autem in hoc oratorio a lychno oleum ebul-
lire. Habentur enim et ibi reliquiae sanctae crucis.

CAPUT XVI.

De ardore manus cujusdam mulieris exstincto ¹.

Sub hujus urbis territorio apud vicum Alangavien-
sem², mulier quaedam ex incolis , conspersa Dominica
die farina, panem formavit, quem, segregatis prunis,
cinere ferventi contexit decoquendum. Quod cum fe-
cisset, protinus ei manus dextera divino igne succensa
coepit exuri. At illa vociferans ac plangens, basilicam
hujus vici , in qua reliquiae beati Joannis retinentur,
expetiit. Et oratione fusa, vovit, in hac die divino
nomini consecrata , nullam operam exercere , nisi
tantum orationi vacare. Nocte vero sequenti , fecit
cereum in altitudinem status sui. Tunc in oratione
pernoctans , tento tota nocte manu propria cereo,
restinctis ardoribus incolumis est egressa.

CAPUT XVII.

De fluvio J ordane.

Et quia Joannis Baptistae meminimus , dignum est
ut de J ordane aliqua memoremus. Igitur a monte Pha·

(1) De reliquiis sancti ,Iohannis Alangaviense vico, 2205.

(2) Mss. cod. quidam, Langaoiensem ‚ Lanviense. (R.) -— suppl.
478, Lingaviensim. Alingaviensis vici iterata mentio, in nist. Fr„
lib. X, c. xxxi, S 3.

