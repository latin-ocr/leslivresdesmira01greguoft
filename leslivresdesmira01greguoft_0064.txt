8 DE GLORIA MARTYRUM.

juxta fidem Evangelicarn , magi ab Oriente venerunt
Hierosolymis ², dicentes z Ubi est qui natus est Rex
Iudaeorum? Vidimus enim stellam ejus in Oriente, ec
venimus adorare eum²‚ et reliqua.

Est autem in Bethleem puteus magnus , de quo
Maria gloriosa aquam fertur hausisse :ubi saepius aspi-

, cientibus miraculum illustre monstratur, id est stella

ibi mundis corde, quae apparuit magis, ostenditur.
Venientibus devotis ac recumbentibus super os putei,
operiuntur linteo capita eorum3 tunc ille cujus me-
ritum obtinuerit , videt stellam ab uno pariete putei
super aquas transmigrari ad alium, in illo modo quo
solent super coelorum circulo stellae transferri. Etcum
multi aspiciant, ab illis tantum videtur, quibus est
mens sanior. Nonnullos vidi qui eam asserebant se
vidisse. Nuper autem diaconus noster retulit quod
cum quinque viris aspexit, sed duobus tantum ap·
parmt.

CAPUT II.
ἢ

De miraculis Domini et Salvatog’s nostri Jesu Christi.

Dominus igitur noster Jesus Christus in adsumpta
carne de Virgine ⁸, multa populis miracula est dignatus
ostendere. Haustos enim latices in vini saporem con-
vertit, caecorum oculis depulsa nocte lumen infudit,
paralyticorum gressus ablata debilitate direxit, febres
aegrotantium fugato ardore restinxit, hydropicum com-
presso tumore sanavit , lepram discedere sacri oris
virtute mandavit , mulierem daemonio inclinatam

(1) Hierusolymis, 2204. - (2) Matt. 11 , 2. —— (3) Anno 30. (R.)

