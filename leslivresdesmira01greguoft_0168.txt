112 DE GLORIA MARTYRUM.

CAPUT XL.

De Joanne episcopo et martyre.

Multi quidem sunt martyres apud urbem Romam,
quorum historiae passionum nobis integrae non sunt
delatae. De ‚Ioanne tamen episcopo, quoniam agon ejus
ad nos usque non accessit scriptus, quae a fidelibus
comperi tacere nequivi. Hic ‚ cum ad episcopatum
venisset, summo studio haereticos exsecrans ‚ ecclesias
eorum in catholicas dedicavit. Quod cum Theodericus
rex comperisset, furore succensus, quia esset sectae
Arianae deditus , jussit gladiatores per Italiam ·-dirigi‚
qui universum quotquot invenissent catholicum popu-
lum jugularent. Haec audiens beatus Joann‘es ad regem
ne haec fierent deprecaturus accessit. Atquo cum dolo
susceptus alligavit eum, et posuit in‘carcerem ‚ di-
cens: «Ego te faciam ne audeas contra sectam nostram
amplius mussitare. 2> Positus vero sanctus Dei in carcere
tantis attritus est injuriis ut non post multum tempus
spiritum exhalaret; obiitque in carcere cum gloria
apud urbem Ravennam. Domini autem misericordia
statim ultionem super regem improbum irrogavit3
nam subito a Deo percussus, plagis magnis exinanitus
interiit , suscepitque protinus perpetuum gehennae
flammantis incendium⁵.

(1) Eum in Vulcani ollam, a Joanne papa' et Symmacho patri-
cio quos occiderat, fuisse projectum retulit Gregorius magnus,
lib. IV, Dialog. cap. xxx. (R.)

