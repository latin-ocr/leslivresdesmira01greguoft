190 “ ΒΕ GLORIA MARTYRUM.

scilicet urbem, pollente fervore fidei, consummavit¹.
Est autem ibi arbor, ubi dicitur decollatus fuisse,
genere morus, ex qua infirmis multa plerumque bene-
ficia, impertiente martyre, sunt concessa. Sed decur-

sis temporibus, cum rami cortexque ejus pro salvatione
a multis detraherentur, arefacta est. Verumtamen ad-

huc fideliter petentibus vivit, similia praebens medica·
mina quod superest de columna.

CAPUT LXIX.

De miraculis per beatum Genesium factis ⁸.

Sed et pons quondam super Rhodanum fluvium ,
ubi beatus martyr natasse fertur, in die solemnitatis
ejus, disruptis catenis , quia super naves locatus erat,
nutare coepit, ac prae nimio pondere populorum ipsae
naves dehiscentes in alveo fluminis populum submer-
gebant. Tunc omnes simul in discrimine positi una
voce clamaverunt, dicentes: ιι Genesi beatissime, eripe
nos propriae sanctitatis virtute , ne pereat plebs quae
fideliter advenit tua devote solemnia celebrare. » Mox
flante vento ‚ vulgus omne ad littus reductum mi-
ratur se virtute martyris esse salvatum⁸. Nam et
cancelli beati sepulcri saepius a Langobardis vel re-
liquis hostibus confracti sunt; sed arrepti a daemone
homines, aut comprehensi rabie, debacchantes, aut
propriis se dentibus lacerantes, nihil de iis quae violen-
ter ceperant abstulerunt. Ferunt etiam in hac urbe

(1) An ..... 25 aug. (R.)
(2) De fonte Rodani, 2205. De miraculo ejus super aquas, 2791.
(3) De hoc miraculo vide homiliam sancti Hilarii Arelatensis

episcopi apud Sun‘um. (R.)

