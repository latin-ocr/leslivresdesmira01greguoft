64 DE GLORIA MARTYRUM .

per detegatur ad contemplandum , mox demisso velo
contegitur , ne detecta cernatur.

CAPUT XXIV.

Insigne miraculum de fontibus Hispaniae.

Est et illud illustre miraculum de fontibus Hispaniae,
quos Lusitania provincia profert. Piscina namque est
apud Osen campum antiquitus sculpta, et ex marmore
vario, in modum crucis, miro composita opere. Sed
et aedes magnae claritatis ac celsitudinis desuper a
Christianis constructa est. Igitur cum dies sacer post
circulum anni decedentis advenerit, quo Dominus,
confuso proditore, mysticam discipulis praebuit coenam,
conveniunt in locum illum cum pontifice cives , jam
odorem sacri praesentientes aromatis. Tunc data ora-
tione a sacerdote , ostia templi jubent simul muniri
signaculis, adventum virtutis dominicae praestolantes
Die autem tertia , quod est sabbati, convenientibus
ad baptizandum populis, adveniens episcopus cum
civibus suis , inspectis signaculis ‚ ostia reserat clausa.
Ac mirum dictu ‚ piscinam quam reliquerant vacuam
reperiunt plenam , et ita cumulo altiore refertam ut
solet super ora modiorum triticum aggregari, vi-
deasque huc illucque latices fluctuare nec partem in
diversam defluere . Tunc cum exorcismo sanctifica-
tum , conspersum desuper chrisma , omnis popu-
lus pro devotione haurit, et vas plenum domi pro
salvatione reportat, agros vineasque aspersione sa-
luberrima tutaturus. Et cum exinde multitudo am-
phorarum sine collecto numero hauriatur , nunquam
tamen vel cumulum minuit z licet ubi infans primus
intinctus fuerit , mox aqua reducitur, et baptizatis

