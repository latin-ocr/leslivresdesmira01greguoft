316 ” DE MIRACULIS SANCTI JULIANI.

torquetur ut ubertim fluentes lacrymae qualis esset
dolor intrinsecus extrinsecus nuntiarent. Interea, stu-
pente vulgo, inclusus qui fuerat progreditur liber ε pa-
rentes quoque illius qui virtute sancti retinebatur,
cognoscentes martyris sepulturam, devotis multis mu-
neribus pro filio exorabant.

CAPUT VI.

De conversione incolarum.

Factum est autem, dum haec agerentur, ut presbyter
quidam via illa descenderet. Qui quum didicisset quae
acta fuerant, pollicetur parentibus ut, si a gentilitate
discederent , filium reciperent sanum. Ipse quoque
sacerdos, sequenti nocte, videt per somnium simulacra
illa quae a gentilibus colebantur numine divino com-
minui atque in pulverem redacta solo prosterni.
Quarta autem die, cum gentilitas vellet iterum diis
¹exhibere libamina, moestus presbyter ad sepulcrum
’ sancti prosternitur, et cum lacrymis exorat ut tandem
gentilitatem hanc quae jacebat in tenebris splendor
divinae potentiae visitaret, nec sineret ultra martyr
beatus alumnos proprios ista caligine detineri, cum
ille perennis claritatis gaudia possideret. Confestim ad
ejus orationem commoventur tonitrua, renident ful-
gura , descendit imber igne mixtus et grandine, tur-
bantur omnia. Concurrit vulgus ad cellulam, proster-
nitur coram sacerdote omnis caterva gentilium, et,
mixto cum lacrymis ululatu , cuncti Domini misericor-
diam deprecantur, pollicenturque sacerdoti, si grando
recederet, ut martyrem patronum expeterent et ad
Deum ejus relictis simulacrorum cultibus integro de'
corde transirent. Porro ille , fusa oratione , cuncta

