272 DE GLORIA MARTYRUM,

gione3 qui, cum multa beneficia incolis praestet , scia-
ticis tamen veloci virtute medetur. Nam fertur ab hoc
sanctus fuisse, dum in corpore esset positus, dolore
detentus. Denique, cum multis , ut diximus , in hac
necessitate laborantibus mederetur, quidam Judaeus ab
ipsa infirmitate correptus sancti basilicam, quanquam
Christo non crederet , devotus tamen expetiit , seque
ad januam atrii deponi praecipiens , indignum se esse
vociferans qui sanctum limen ingrederetur. Aiebat
enim : α Scio me quidem , gloriose martyr, legis vela-
mine obcaecatum , cui tu impartiri misericordiam de-
digneris: sed nunc ad te confligio , et supplex tuam
misericordiam posco , ut , aversa prius infirmitate
corporea, languorem incredulitatis avellas, ι» Haec cum
ante portam aulae fateretur, adveniente nocte obdor-
mivit.: sed martyr beatus non longi spatio temporis
distulit misereri. Igitur, ea nocte visitans aegrotum per
somnium , jussit recedere sanum. At ille expergefactus
sentit se redditum incolumitati, confessusque Christum
filium Dei esse salvatorem mundi, sanus abscessit.
Quod videntes christiani, qui in ipsa tenebantur in·
firmitate , querimonias sancto inferunt , dicentes ε
« Ecce nos bene Deum confessi necdum meruimus li-
berari , et incredulus hic in Christum regem , circum-
cisus carne non corde, sanus abscedit. »Et haec dicentes
cum ira lychnos basilicae, qui ex camera dependebant,
comminuere coeperunt. Sed nec his defuit misericordia
postulata ε nam ipsa die sanati ad propria sunt regressi.

norum martyrologia, quem Baronius ‚ nescio qua de causa, ab isto
quem hie Gregorius laudat distinguit. Graeci Dometium , seu Do-

metionem ‚ in Phrygia martyrem sub Juliano Apostata, celebrant
die 23 martii. (R.)

