³46 DE MIRACULIS SANCTI IULIANI.

aut teneret captum , aut capi vidisset ab aliquo. Nul-
lum dehinc indicii genus reperiens , anxius atque
moestus ad sepulcrum sancti regreditur, ibique causas
doloris ac moeroris exponens, aiebat: «Ad tua, Sancte,
limina veni, nihil aliud quarn parvitatis meae vota de·
ferre : nihil injuste abstuli, nihil gessi indignum tua
solemnitate; cur, inquam, perdidi rem meam? Rogo
ut restituas amissum , ut necessarium reddas. » Haec
fletu addito aiens, ut egressus est templum, conspicit
eminus a quodam viro suum equitem retineri. Ad
quem accedens, dum discutit unde sit, aut unde ve-
nerit, aut ex quo tempore hunc habeat equum, didicit
ipsa hora eum fuisse repertum, qua isse beati martyris
imploravit auxilium.

CAPUT xxn.

De caeco illuminato.

Cum autem quidam ab eo loco per incursum dia-
bolicum oculum perdidisset et ad hospitiolum suum
viduatus lumine infeliciter resideret, ac manibus pro-
priis nihil laborare praevalens spem ullam alimonii non
haberet, apparuit ei vir in visu noctis, commonens
ut ad beati basilicam ambularet3 ibique, si devote
suggerat , promittit auxilium inveniri. At ille nihil
moratus, arrepto bacello, adminiculante puero, sanc-
tum ingressus est locum. Qui, post completam oratio-
nem, archipresbyterum¹, qui tunc locum ipsum rege·
bat, nomine Publianum, adivit, supplicans ut oculis ·
caecis Christi crucem imponeret. Erat enim valde reli-

(1) Jam itaque tunc erant in {sicis archipresbyteri. Vide Tho-
massini Discipl. eccles. parte 1, lib. 11, cap. 111 et seqq. (R.)

