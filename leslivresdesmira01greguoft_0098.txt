42 DE GLORIA MARTYRUM.

magnitudine, claritate, et candorem crystalli vincentes.
Cumque omnes eum admiratione et stupore vehementi
intenderent, easque nullus auderet attingere , Petrus
quidam presbyter, qui, ut res ipsa· asserit ‚ magni me-
riti erat , exhibita argentea patena , guttas colligere
nititur-3 quae dum per altare vago cursu rotantur, de-
fluentes in ipsam patenam, statim in se conjunctae,
quasi unam gemmam pulcherrimam effecerunt t pa-
tuitque evidenti ratione contra iniquam et Deo odi-
bilem Arianam haeresim, quae eo tempore pullulabat,
haec acta; agnitumque est sanctam Trinitatem ‚ in una
omnipotentiae aequalitate connexam , nullis garrulatio-
nibus posse disjungi. Tunc gavisus populus, et intel·
ligens munus sibi indultum fuisse divinitus, conferens
⁸ aurum gemmasque pretiosas , crucem secit ‚ in qua
hanc gemmam statuit. Sed protinus omnes reliquae
gemmae, hac accedente, ceciderunt. ·Tunc pontifex in-
telligens non esse consortium coelestibus cum terrenis,
fabricata cruce ex auro purissimo, eam gemmam me·
dia intercapedine locat, et populo adorandam praebet.
Nec mora, fugato, ut diximus, hoste, civitas liberata
est. Jam exhoc multi infirmi hausto vino vel aqua
in qua gemma abluitur, protinus sanitati redduntur.
Denique cum adorata fuerit, si a peccato est homo
immunis, et ipsa apparet clara : caeterum si, ut ple-
rumque assolet , humanae fragilitati aliquid detulerit
criminis, tota ei videtur obscura , miramque praebet
discretionem iuter innocentem et noxium ς cum uni
atra, alteri monstretur splendida.

