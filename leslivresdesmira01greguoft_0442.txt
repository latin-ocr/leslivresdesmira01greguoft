386 DE MIRACULIS SANCTI IULIANI.

stum et inter timentem Deum et non servi entem illi. a
Accedentes autem parumper pulveris circa sepulcrum
jacentis sustulerunt. De quo ut hausit infirmus cum
aqua, protinus assecutus est medicinam, recupera-
tisque viribus ac restincta febre convaluit. Intelligite
ergo nunc, o omnes qui insipientes estis in populo ,
et, postquam ista discusseritis, scitote quia nihil sunt
quae ad seducendum humanum genus Diabolus ope-
ratur. Ideo moneo ut si quis vexillo crucis signatus,
si quis baptismi ablutione mundatus, si quis vetustate
deposita in novo nunc homine viget, talia postponat
ac negligat3 quaerat autem patrocinia martyrum, per
quos sanitatum miracula celebrantur3 postulet adju-
toria confessorum, qui merito amici sunt dominici
nuncupati, et quae voluerit, obtinebit.

CAPUT XLVI.

De rosis ad sepulcrum ejus divinitus ostensis.

Eo tempore, cum post obitum Proserii martyrarii ²,
Urbanus, diaconus , hujus basilicae ordinatur aedituus,
mira res ad sepulcrum sancti apparuit. Nam, vigilante
diacono in lectulo suo, auditus est sonitus, quasi
ostium basilicae panderetur. Post multarum vero ho-
rarum spatium, audivit ipsum iterum claudi. Post haec
surgens de strato , praecedente lumine, accedit ad tu-
mulum sancti ε mirum dictu! vidit pavimentum rosis
rutilantibus esse respersum. Erant autem magnae
valde, cum fragrantia odoris immensi. In ipsas quo-
que cancelli celaturas mirabatur rosas intus (nonus

(1) Martiriarii , 2205. —Martyrarius idem esse videtur ac basi-
licae aedituus seu custos, sive etiam rector. Hinc quandoque abba-
tes se martyrarios dixere et aedituos. (R.)

