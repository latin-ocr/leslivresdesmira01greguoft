118 DE GLORIA MARTYRUM.

Principibus tamen e cunctis non defuit unus
Quem puero memini, ductor fortissimus armis,
Conditor et legum celeberrimus, ore manuque
Consultor patriae, sed non consultor habendae
Relligionis; amans ter centum millia Divum,
Augustum caput ante pedes curvare Minervae
Fictilis et soleas J unonis lambere, plantis
Herculis advolvi, genua incerare Dianae.

Forte litans Hecaten placabat sanguine multo
Vittatus de more senex, manibusque cruentis
Tractabat trepidas letali frigore fibras,
Postremosque animi pulsus in corde tepenti,
Callidus interpres, numeris et fine notabat,
Cum subito exclamat media inter sacra sacerdos
Pallidus z « En quid ago? majus, rex optime, majus
Numen, nescio quod, nostris intervenit aris z
Accitas video longe dispergier umbras.

Nescio quis certe subrepsit christicolarum

Hic juvenum z genus hoc hominum tremit infula et omne
Pulvinar divum : lotus procul absit et unctus,
Pulchra reformatis redeat Proserpina sacris. »
Dixit, et exsanguis collabitur, ac velut ipsum
Cerneret exserto minitantem fulmine Christum.
Ipse quoque exanimis, posito diademate, princeps
Pallet et astantes circumspicit ‚ ecquis alumnus
Chrismatis inscripto signaret tempora signo,
Qui Zoroastraeos turbasset fronte susurros?
Armiger e cuneo puerorum flavicomantum¹
Purpurei custos lateris deprenditur unus,

Nec negat, et gemino gemmata hastilia ferro
Projicit, ac signum Christi se ferre fatetur.
Prosiluit pavidus, dejecto antistite, princeps,

(1) Hinc Heinsius infert hunc armigerum e praetorianis militibus
Germanis, aut aliis septentrionalibus populis fuisse, quod illi sole-
rent habere flavos capillos, et quidem promissos. (R.)

