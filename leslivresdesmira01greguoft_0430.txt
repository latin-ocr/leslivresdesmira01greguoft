374 DE MIRACULIS SANcrl IULIANI.

CAPUT XXXVII.

De puella lippa ¹.

Puella quaedam lippis erat oculis et nimio imbre .

lacrymarum profluente pene caecata : cujus pater,
audita virtute martyris gloriosi, cum ea ad basilicam
sanctam properat, celebratisque vigiliis , mane pau-
peribus qui ad matriculam illam erant cibum potum-
que protulit. Epulantibus vero illis, subitopuella ca-
pitis dolore se torqueri proclamat, et ut modico sopori
indulgeatur implorat. Qua quiescente , cum convivae
epulum explicarent, illa surrexit et ad sanctum se
altare duci deposcit ε antequam solo prostrata fuisset
et attente Domini misericordiam deprecaretur, restric-
tis lacrymis, purgatis lippitudine oculis, laeta surrexit.
Tunc patre gaudente domi redditur sana.

CAPUT XXXVIII.

De alio contracto.

Alius quidam puerulus parvulus , -cujus parentes
haud procul ab ipsa basilica commanebant, in se-
cundo ortus sui anno membris totis contractus ‚ sine
spe alicujus boni nutriebatur. Qui ita contractus erat
ut genua ab ejus ore penitus separari non possent.
Cujus parentes , cum ad sanctam basilicam vigilassent
et projectum infantulum coram sacrosanctis reliquiis
dimisissent, post paululum reperiunt eum sedentem
membris omnibus esse directum. Dehinc, susa ora-
tione, gaudentes ad domum suam regressi sunt.

(1) Mss. plerique (inter quos 2204 et 2205), De caeco illuminato.

