144 DE GLORIA MARTYRUM.

Christus, pro cujus nomine passi sumus. Haec renun-
tiantes viri illi reliquis christianis, gratias egerunt Deo,
et confortati sunt in fide, colligentesque sacros cineres,
aedificaverunt basilicam mirae magnitudinis in‘eorum
honorem. Et sepelierunt beata pignora sub sancto
altari, uhi se semper virtutibus manifestis cum Deo
habitare declaraverunt. Locus autem ille in quo passi
sunt, Athanaco vocatur, ideoque et ipsi martyres a
quibusdam vocantur Athanacenses ¹.

CAPUT L.

De sancto Potine, Lugdunensi episcopo.

Igitur¹ martyrio consummatus gloriosus Fotinus ¹
episcopus, qui Lugdunensi praefuit urbi sacerdos, per
certaminis nobilis meritum invectus est coelo‘. Cui et
merito et sanctitate condignus 1renaeus⁵ successit epi-
scopus , per martyrium et ipse finitus⁶. Hic in crypta
basilicae beati Joannis sub altari est sepultus. Et ab
uno quidem latere Epipodius‚ ab alio vero Alexander '¹
martyr est tumulatus. De quorum monumentis si pulvis
cum fide colligatur, extemplo medetur infirmis· Magna
enim claritas in crypta illa continetur, quae, ut cred0‚
meritum martyrum signat.

 

(1) Colb. a. Athenaeo et infra Athenacenses quae lectio nominis
etymologiae magis congrua videtur; sic enim dictus est locus ille ab
Athenis, quod ibi ara esset celebris apud veteres ob certamina facun-
diae graecae latinaeque a Caligula instituta. (R.) —- 2791, Ataanaco.

(2) Confer hoc caput cum xxvn libri I Hist. (R.)-—Vide et Rui-
nartii Acta martyrum sincera, p. 61 .

(3) Photinus, sup. 478. — (4) An. 177, 2 Jun. (R.)

(5) Aliquot mss. Hereneus. (RQ—2204 Hereneus; 2205 Hireneus.

(6) An. 203, 28 Jun. (R.)·'- (7) An. 178, 22 et 24 april. Vide
lib. de Gl. Conf. cap. mv· (R.)

